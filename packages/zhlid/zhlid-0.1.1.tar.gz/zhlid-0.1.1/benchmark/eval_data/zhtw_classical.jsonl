{"text": "孔子\n大成至聖先師孔丘，字仲尼，子姓，孔氏，敬稱孔子、孔夫子，生於魯昌平鄉陬邑。其先宋人也，曰孔防叔。防叔生伯夏，伯夏生叔梁紇。紇與顏氏禱於尼丘。魯襄公二十二年而孔子生。生而首上圩頂，故名曰丘。年十九，取宋丌官氏。年二十，生子鯉，為委吏。年二十一，為乘田。年二十四，母顏氏卒。年三十四，適周，問禮于老聃，學琴于師襄，習禮于郯子，學射于萇弘。年三十六，在齊聞韶。年五十一，為中都宰。年五十六，攝相。年五十七，適陳。至後週遊天下，輾轉列國，見道義不行，退而居魯國，設教于杏壇。年六十八，刪詩書，贊周易，訂禮樂，修春秋。年六十九，子鯉卒。年七十三，以魯哀公十六年四月己丑卒。葬魯城北泗上，弟子皆服三年。子貢廬冢上六年，然後去。弟子及魯人往從冢而家者百有餘室，因命曰孔里。\n\n**褒封**\n 漢平帝封宣尼公- 漢和帝封褒尊侯- 北魏孝文帝封文宣聖父- 後周宣帝封鄒國公- 隋文帝封宣師尼父- 唐高祖贈稱太師- 武周則天皇帝封道隆公- 唐玄宗封文宣王- 宋真宗封元聖，又改至聖- 元武宗封大成至聖文宣王- 明嘉靖更號至聖先師- 清順治更號大成至聖文宣先師，又改大成至聖文宣王- 民國更號大成至聖先師\n\n**評**\n 司馬遷曰：「《詩》有之：『高山仰止，景行行止。雖不能至，然心鄉往之。』余讀孔氏書，想見其為人。適魯，觀仲尼廟堂車服禮器，諸生以時習禮其家，余低回留之不能去云。天下君王至於賢人眾矣，當時則榮，沒則已焉。孔子布衣，傳十餘世，學者宗之。自天子王侯，中國言六藝者折中於夫子，可謂至聖矣。」- 周子《釋菜文》曰：「道德高厚，教化無窮，實與天地參而四時同，其惟孔子乎！ 」- 程子曰︰「孔子之道，著見於行，如《鄉黨》所載者，自誠而明也。」- 宋王禹偁《仲尼為素王賦》曰︰「千齡萬祀獨此一儒者。」\n\n**據**\n 《史記》【孔子世家】\n分類:周列傳", "ground_label": "zhtw_classical"}
{"text": "春秋之世，秦在西陲，蓋宗周故地也\n秦，周之諸侯也。嬴姓趙氏，周武王以其先非子善養馬，封於秦，以爲附庸。平王元年，遷洛邑，以秦襄公有護王之功，建諸侯，據故宗周地。\n秦德公元年都雍，至秦獻公二年遷櫟陽，居雍凡三百年，故城遺跡尚存。\n春秋中，秦繆公欲霸，敗於晉殽，乃轉而西向，霸西戎。\n其勢不及晉、楚。至秦孝公用商鞅變法。其子秦惠文王僭王號、滅蜀，遂成大國。山東諸國欲合縱弱秦，爲秦張儀連橫所解。秦莊襄王間滅周，秦王政二十六年盡滅六國，一統天下。車同軌，書同文，行同輪，混同天下之習，定於一尊，以傳萬世。然，役民以建，苦民尤甚，民乃欲反。又十二年，始皇崩，傳位胡亥，受制趙高，朝政紊亂、民變四起。越三年，子嬰繼立，亡於劉項。起襄公元年甲子，迄二世三年甲午，歷二十七世，三十二君。凡五百七十一年。\n\n**政**\n\n**政制**\n秦制，以三公九卿主事。商鞅奠基而李斯開之。皇帝為尊，制誥調度，悉奉其意，而公卿參政事。丞相宰輔，位冠三公。御史大夫監察百官，太尉掌軍政，共翼輔相。九卿以衛尉護宮、郎中令掌警衛、太僕掌宮中車馬、廷尉掌法、典客掌交、奉常掌宗廟禮儀、宗正掌皇室內事、少府掌稅與造、治粟內史掌財、內史掌都與關中、將作少府掌宮室興建。\n\n**律法**\n秦重法家，刑罰整全。然殘而暴，致「奸邪並生，赭衣塞路，囹圄成市，天下愁怨，潰而叛之。」。罰有死刑、肉刑、笞刑、徒刑、遷刑、耐刑、罰金、贖刑、連坐、貶官、誶刑。死刑有九，梟首、棄市、斬、車裂、磔、戮、定殺、生埋、絞也。肉刑有四，黥刑、劓刑、刖刑、宮刑也。徒刑有八，城旦舂者男修城而女舂米、鬼薪者男砍柴、白粲者女擇米祭廟、司寇者疆役、罰作復作者男戍疆而女勞於官府、侯者禦敵、下吏者官吏服役、隸臣妾者成官奴也。\n秦制「五家為伍，十家為什」，相互監察，設長以治。\n\n**秦世系**\n周孝王封非子於秦邑，復嬴祀，號秦嬴\n秦嬴非子\n秦公伯\n秦仲\n秦莊公也\n秦襄公 始爲諸侯\n秦文公\n秦憲公立\n秦出公\n秦武公\n秦德公 遷雍\n秦宣公\n秦成公\n秦穆公任好\n秦康公英\n秦共公和\n秦桓公榮\n秦景公石 僭天子葬儀\n秦哀公\n秦惠公 與孔子同時\n秦悼公\n秦內亂，伍封平之，立嬴利\n秦厲共公利\n秦躁公\n秦懷公\n秦靈公\n秦簡公悼\n秦惠公\n秦出子\n秦獻公師隰\n秦孝公渠梁\n秦惠文王駟\n秦武王盪\n秦昭襄王\n秦孝文王柱\n秦莊襄王子楚\n秦始皇帝政\n秦二世皇帝胡亥\n秦王子嬰\n持節降沛公，秦亡\n\n**引據**", "ground_label": "zhtw_classical"}
{"text": "曹操\n魏武帝，故漢臣也，爵至魏武王，曹氏，一曰夏侯氏，諱操，字孟德，小字阿瞞，又名吉利，沛國譙人也。父嵩，漢太尉，中常侍大長秋騰養子也，本夏侯氏子。\n操少好遊俠，與袁紹、張邈善，嘗與紹觀人新婚，陰潛主人園中，大呼：「有賊！」人皆出，乃入劫新娘，還出失道，墮荊棘中，紹不得動，復大呼：「賊在此！」紹懼，惶迫力奔，遂以俱免。又嘗問許劭：「我何如人？」劭不答，固問之，乃曰：「子治世之能臣，亂世之奸雄。」操大笑。梁國橋玄，世之名人，睹操而異之曰：「天下將亂，非命世之才不能濟也，能安之者，其在君乎！願以妻子相託。」年二十，舉孝廉，除洛陽北部尉。造五色棒，靈帝愛幸小黃門騫碩之叔違禁夜行，棒殺之，名遂鵲起。\n\n**逐鹿天下**\n後以討黃巾功，遷濟南相，治污吏，郡界肅然。尋稱疾歸鄉里，欲待天下清平方出仕。涼州賊起，徵為典軍校尉，會董卓擅權，卓拜為驍騎校尉，欲與計事，操以卓終必覆敗，乃變易姓名，間行東歸。至中牟，為亭長所疑，執之詣縣，邑中或竊識之，為請，得解。過故人成皋呂伯奢處，伯奢不在，其子與賓客共劫操，取馬及物，遂手刃擊殺數人。\n初平元年春，諸侯討卓兵起，舉袁紹為盟主，操行奮武將軍。卓焚宮室，劫天子西去，然紹等日置酒高會不行，操軍遂自行，戰不利，歸而責讓之：「諸君聽吾計，使勃海引河內之眾臨孟津，酸棗諸將守成臯，據敖倉，塞轘轅、太谷，全制其險；使袁將軍率南陽之軍軍丹、析，入武關，以震三輔：皆高壘深壁，勿與戰，益為疑兵，示天下形勢，以順誅逆，可立定也。今兵以義動，持疑而不進，失天下之望，竊為諸君恥之！」三年，青州黃巾眾起，殺兗州牧劉岱，鮑信等迎操領之，大破之，收降卒三十萬，選其精銳者，號青州兵。時操欲迎父嵩之兗州，徐州陶謙密遣兵殺之，操東伐，所過十餘城皆屠之，謙不敢出。會張邈、陳宮叛迎呂布，操乃回軍攻布。三戰，乃逐布。謙死，劉備領徐州牧。布乃奔備。\n興平二年，操迎獻帝，初，司徒王允與呂布共謀誅董卓，卓將李傕、郭汜殺允，布遁，傕、汜亂長安，帝還洛陽，操迎帝都許，改元建安，拜操大將軍，封武平侯。袁紹恥在操之下，操辭大將軍讓紹，拜司空，行車騎將軍。是年始屯田。\n呂布襲劉備，備來奔，程昱說操圖之，曰：「方今收英雄時也，殺一人而失天下心，不可。」建安二年，操至宛，太守張繡降，悔之，復反，操軍敗，長子昂、校尉典韋皆戰死，遂還許。袁術稱帝，欲結呂布，布上其書，術乃攻布，不利。操以討逆，擊術。術聞操自來，棄軍走，留數將，皆為操破之。三年，操征呂布，布守下邳，遂決水灌城，布將宋憲、魏續執布及陳宮，舉城降。是時袁紹兼河北四州之地，眾十餘萬，意欲攻許，袁術欲奔之，操遣劉備、朱靈擊之，郭嘉等曰：「劉備不可縱。」悔，追之不及。備果襲徐州，並陰與董承等謀誅操。\n五年，謀泄，斬承等，征備，破之。備奔紹。汝南降寇劉辟叛應紹，紹遣備助之，操使曹仁擊之，備敗投荊州劉表。操與紹軍官渡，紹兵盛於操，操用許攸計，襲袁紹糧屯，旋而擊之，紹敗而北走，操得許及軍中人密書，皆焚之，曰：「當袁紹之強，孤猶不自保，況他人乎！」。六年又敗紹於倉亭。七年，紹死，子尚嗣，與長兄譚相攻，譚敗，降操。共擊尚，尚連敗，與紹二子熙遁烏丸，譚并其眾，操怒，責其負約，譚懼，走保南皮。十年，操破譚，斬之。十二年，棄輜重奔襲烏丸，烏丸恃其遠，不設備，猝然擊之，其眾大潰，尚、熙又奔遼東公孫康。操乃止，曰：「彼素畏尚等，吾急之則並力，緩之則自相圖。」未幾，康果斬尚、熙。\n\n**非復人臣**\n十三年正月，以操為丞相。七月征劉表，八月，表卒，子琮代，操至，遂降。劉備本附表，聞操南來，遂走夏口，遣諸葛亮聯江東孫權，權使周瑜拒操於赤壁，操以北軍不習水戰，以舟師相連，瑜將黃蓋建策火攻，蓋以艨艟、鬥艦數十，實以薪草，膏油灌其中，乘風起，放諸船，頃之，煙炎張天，操船連鎖不得解，乃燒餘船，引軍北還，備遂有江南諸郡。\n十五年，作銅雀臺。十六年，涼州馬超聯韓遂等起事，時超父騰尚質於許，操殺之，軍函谷關，渡河擊之，不利，遂間超、遂。超甚疑之，克日會戰，以輕兵挑之，良久，乃縱虎豹騎夾擊，大破之。超、遂走涼州，後超復叛，使夏侯淵平之。十八年，進爵魏公，建社稷宗廟。十九年，操令獻帝詔伏皇后坐承謀逆，賜死，罪及二皇子。二十年，征漢中張魯，魯降，留夏侯淵守之。是年，劉備取益州。二十一年，進魏王。十一月，以孫權犯合肥故，征之，二十二年正月，敗權於濡須口，引軍還。二十三年，太醫令吉本等攻許，敗而斬之。二十四年，劉備攻漢中，夏侯淵戰死，操親征之，備據險而守，戰不利，引軍還。\n二十五年正月，魏王操薨，年六十六。遺令葬儀從簡，諡武王，葬高陵。子丕嗣。丕篡漢，以武王為太祖武皇帝。\n操善治兵，郭嘉、荀彧以操有十勝：道、義、治、度、謀、德、仁、明、文、武。明略最優，橫槊賦詩，固一世之雄也。軍政之外，尤擅四言，自操身後，無人可比。與子丕、植並稱三曹。魏室之好文學，蓋自操始也。\n\n**家屬**\n曹氏家譜- 正妻 丁夫人- 妾 劉夫人\n** 子 魏豐愍王 昂\n** 子 魏相殤王 鑠\n** 女 魏清河公主- 繼妻 魏武宣皇后 卞氏\n** 第二子 魏高祖文皇帝 丕\n** 第三子 魏任城威王 彰\n** 子 魏陳思王 植\n** 子 魏蕭懷王 熊- 妾 環夫人\n** 子 魏鄧哀王 沖\n** 子 魏彭城王 據\n** 子 魏燕王 宇- 妾 杜夫人\n** 子 魏沛穆王 林\n** 子 魏中山恭王 袞- 妾 秦夫人\n** 子 魏濟陽懷王 玹\n** 子 魏陳留恭王 峻- 妾 尹夫人\n** 子 魏范陽閔王 矩- 妾 王昭儀\n** 子 魏趙王 幹- 妾 孫姬\n** 子 魏臨邑殤公子 上\n** 子 魏楚王 彪\n** 子 魏剛殤公子 勤- 妾 李姬\n** 子 魏穀城殤公子 乘\n** 子 魏郿戴公子 整\n** 子 魏靈殤公子 京- 妾 周姬\n** 子 魏樊安公 均- 妾 劉姬\n** 子 魏廣宗殤公子 棘- 妾 宋姬\n** 子 魏東平靈王 徽- 妾 趙姬\n** 子 魏樂陵王 茂\n\n**據**\n 陳壽 《三國志》〈魏書一武帝本紀〉、〈魏書十四郭嘉列傳〉〈吳書九周瑜列傳〉- 裴松之註引《魏書》等- 劉義慶《世說新語》", "ground_label": "zhtw_classical"}
{"text": "德意志聯邦共和國者，略稱德國，中歐羅巴洲之國也，定都柏林。韓日稱之獨逸，日本又謂獨乙，中越簡稱德，日韓簡稱獨。方卅六萬公里，口八千三百萬餘。旁接法蘭西、瑞士、奧地利、捷克、波蘭、丹麥、荷蘭、比利時、盧森堡九國。\n\n**史**\n\n**古代至中世紀**\n德意志之民，世稱日耳曼。羅馬帝國時，匈人入寇歐羅巴，日耳曼諸族西遷，屢攻西羅馬。至五世紀，有東日耳曼哥特族，入寇義大利半島，終亡帝國。自五世紀以還，法蘭克人建王國於高盧東北之地，五〇七年，併西哥特王國。法蘭克國土日張，遂行采邑制，封有功之臣，為歐羅巴封建制之始，其王又奉基督教，以固其權。嗣後屢有分合。八〇〇年，查理大帝加冕羅馬人之皇帝，為國之頂峰。至八四三年，傳第三世，國分為三，德意志之地為東法蘭克王國所據，又歷九十三年，奧托一世掌其國；九六二年加冕為羅馬帝國皇帝，號神聖羅馬帝國，一曰德意志第一帝國。帝國主重器者，屢有更迭；至一一三八年，霍亨斯陶芬王朝掌政，至第三世亨利六世，國勢至盛，迄腓特烈二世時，漸失勢於德意志諸邦；一二五〇年，二世崩，帝國復始分。\n\n**近代**\n至十六世紀，帝國已裂為國二百餘；復因新教興，諸國各奉其宗，勢為水火，鄰國虎伺，遂挑三十年戰爭於一六一八年；戰終，分裂之勢不止，邦國竟至三百餘。一七〇一年，普魯士王國肇建。至十八世紀，屢經戰事；德意志區雖以奧地利皇帝為帝國主，然諸國俱弗聽其令。至一八〇六年，法蘭西拿破崙終脅奧國弗朗茨二世棄羅馬帝號，以建萊茵邦聯；神聖羅馬帝國亡。\n一八一〇年，西北德意志入法蘭西第一帝國，以利行海禁於英吉利。一八一三年十月，拿破崙敗軍於萊比錫戰役，退歸萊茵河西畔，卅一日邦聯遂終。一八一五年，按維也納會議，立德意志邦聯，復為奧國所控。至一八三四年，普魯士王國盟三十七邦，組德意志關稅同盟，摒奧地利。普、奧之爭，終見兵刃於一八六六年，奧國敗績，南德意志擁奧者皆捨之，翌年復歸關稅同盟。\n\n**德意志一統**\n德意志帝國旗\n普魯士以關稅同盟為基，抗大德意志。歷三十餘年，諸邦擁小德意志之意日固。時德意志一統，所礙者有三：丹麥、奧地利、法蘭西也。初，德意志人嘗立法蘭克福議會於一八四八年，欲以憲法保民權，以建小德意志，為腓特烈·威廉四世所忌，復為奧國所不容，終未竟其功。\n一八六一年，腓特烈·威廉四世崩，威廉一世即位。翌年議於國會，欲革新兵事，唯國會拒納其預案。王本萌退意，唯前駐法大使俾斯麥以言勸止。俾氏既擁王所意，復言變革兵役之事必行，無所顧忌；王奇之，九月擢為相。既彊兵，遂擊三鄰。一八六四年，敗丹麥，奪北德意志諸領地；一八六六年，敗奧地利，既迫奧地利、匈牙利合奧匈帝國，復併數邦，終成北德意志邦聯，奧國大德意志之夢，至此終為泡影。唯法蘭西奉天主教為宗，於南德意志之勢甚巨；一八七〇年，普法戰爭起，翌年俘拿破崙三世，南德諸邦遂入德意志為一。威廉一世加冕於巴黎凡爾賽宮鏡廳，曰德意志皇帝；德意志帝國立，又曰德意志第二帝國。\n\n**兩次大戰**\n德意志第三帝國旗\n德意志歸一，復為諸國所忌，其中法蘭西失阿爾薩斯-洛林，引以為恥，時思復讎；帝國亦不善處鄰。威廉一世時，俾斯麥力固德、奧暨德、俄之盟，既保東鄰相睦，復脅法蘭西不相犯。至威廉二世立，俾氏致仕。帝素自負，時奧、俄相爭於巴爾幹半島，帝昧於形勢，未續盟於俄；俄遂盟於法國。德意志東、西二鄰，至此皆成其敵。帝又欲爭殖民地於海外，英吉利遂盟於法、俄，曰三國協約。軍備競賽興，戰事遂不可免。一九一四年，第一次世界大戰起，德意志、奧匈、奧斯曼、保加利亞戰四載，終不敵英、法、美利堅諸國。戰後巴黎和會立凡爾賽和約，加諸德國之賠款、裁兵、負罪之條甚苛，德民俱以為辱。遂成第二次世界大戰之端。\n德皇遜位，魏瑪共和國立。然德民以凡爾賽之讎未雪，背刺之說大盛。至一九二九年，美利堅股市崩，天下凋敝。德府一籌莫展，民多所忿懣。納粹黨希特勒以振工肆、彊國勢為號，民心日附；既奪其政，乃廢共和於一九三五年，立德意志第三帝國。復以雪恥故，始行征伐。一九三九年聯蘇聯併波蘭，第二次世界大戰起，更盟於義大利、日本，建軸心國，天下皆陷兵燹。至一九四五年，美、英、蘇諸國終敗德意志，陷柏林，希氏自戕；未幾美利堅復降日本，二戰終。\n\n**戰後分合**\n第三帝國既降，美、英、法、蘇遂分佔德意志，復因利益相左，終裂之為東、西二府，既各行資本、社會主義，亦為冷戰前沿，兩陣屢對峙於兩德界首，尤以東、西柏林之爭為最，既有蘇聯封鎖柏林於前，復有東德立柏林圍牆於後。西德得美利堅之助，配以國策得宜，復聯法蘭西等，相建歐洲經濟共同體，政經為之一新，終出於東德之右，且立於七大工業國之林。迨一九八九年，東德民心思變，翌年并於西德，遂復一耳。德意志偕法國，以其政經之盛，今為歐洲聯盟諸國之首也。\n\n**移民**\n異國之民多徙於德意志，其數量居世界次席。 \n分類:德國史\n分類:基礎之文", "ground_label": "zhtw_classical"}
{"text": "唐，華夏朝代，帝胄李姓，都長安。興於高祖淵，亡於哀帝柷。紀統二百八十九年，傳廿二帝。時維中夏盛朝，九州郅治，四夷咸賓，榮顯無復，筆之所難述也，乃曰「昭昭有唐，天俾萬國」。\n\n**略史**\n高祖起晉中，定隋亂，得天下，即皇帝位，國號唐，都長安。中土諸朝今多以唐為最盛，尤以太宗、玄宗朝為極，號為「貞觀之治」、「開元盛世」。其間，武曌嘗篡唐而立周，中宗既歸正，唐室遂復。貞觀四年滅突厥，得漠南北。貞觀十四年置安西都護，顯慶五年亡百濟，旋併高句麗，設都護於平壤，旋為新羅所侵，遂撤至遼東。至天寶時，貴妃楊氏見寵，其兄釗亦擢為要員，賜名「國忠」，又兼四十餘職，專樞擅政，顛誤朝綱。後右相李林甫斃，國忠代為機務，禍國更甚。十四載，平盧節度使安祿山起事，號「清君側、誅國忠」，兵燹廢政，唐室驟衰，曰「安史之亂」。時中原阢隉，河西諸州防務羸虛，輒為吐蕃所陷。其後，內有北衙宦者用事，外有河朔強藩割據，憲宗朝裴晉公克定藩鎮而不能久治，文宗朝欲除閹豎而罹甘露之變，由是唐室威儀，喪失略盡。廣明元年，黃巢率兵陷長安，旋敗。而唐室將傾，朱溫以功擅權，屠戮公卿。天祐四年，唐亡於後梁。\n\n**內政**\n唐世繼隋而光大其政，曰三省六部，曰科舉取士，曰萌蔭，三省者，中書，尚書，門下也，科舉取士者，門類繁多，曰明經、進士、明法、明算、明字、一史、三史、道舉、童子、開元禮，而舉人庶士之所重，唯進士，明經二科而已矣，公卿高門，則多襲父澤，承祖德，累世相繼，謂曰萌蔭。\n初唐方肇，太宗聚天下豪強於關中而拱衛帝京，由是科舉雖具其名而無實，武后登天，欲制門閥以士人，始重科舉。\n唐初因舊行府兵制，兼行募兵。玄宗時，府兵漸廢。邊徼之兵，為長征健兒。久之為藩鎮，以兵為業，父子相傳。禁中宿衛，北衙代行。天寶末，燕兵起，朝廷有郭子儀、李光弼而不能克河北，人視冀、幽、并猶視吐蕃、回鶻，儼然外邦矣。唐室既衰，乃仰神策軍，至唐季，神策亦衰，不能征戰，藩鎮愈強。\n\n**戶口**\n唐世戶口，盛衰相因。盛時則皇家巨室，耗竭府庫，衰則兵亂頻仍，三中減二。太宗貞觀朝，隋亂甫平，天下戶不滿三百萬。其後破高句麗、高昌、遷徙其民以充州郡，加以善政，戶口漸盈。至玄宗天寶十三載。計戶九百六萬九千一百五十四。此唐世之極盛也。難起，戶口驟減。肅宗乾元三年，戶一百九十三萬一千一百四十五。其後亂漸平，戶亦甦。德宗貞元朝，以州郡戶口大減，省其官員。訖武宗會昌年，戶四百九十五萬五千一百五十一。其後有唐衰，僖、昭之間，國無寧日。史失其紀。\n\n**税**\n唐初四稅，租調徭役。自玄宗以降，税弊久積，名目以百數，百姓終年供養無休。安史亂後，以兵役并作，戶口大減，貧富之界日遐，民多流亡，安居者不過百中四五。朝廷之用不給。建中元年德宗乃從楊炎議，行兩稅法。至武宗、宣宗時，雜稅復濫，百姓苦之。二廟因降制去弊，會昌元年、大中四年，再三申明其法。\n\n**外交**\n貞觀四年，東國日本遣使犬上御田鍬詣闕，太宗禮之，復遣渤海郡公高表仁至東國，以宣聖化。自是兩百餘年，往來不絕，至昭宗乾寧元年，日本以右大臣菅原道真為遣唐使，道真奏廢之，乃止。\n有唐一代，疆廣輿闊，東起高句麗，西至疾陵城，凡一萬三千六百五十里，置波斯都督府，蓋今伊朗也。西京開遠門外有石堠，謬曰「西極道九千九百里」，謂無萬里行者，實一萬二千里矣。\n\n**禮儀**\n唐有貞觀禮、顯慶禮、開元禮。主祀昊天上帝。貞觀、顯慶二禮，多并行。德宗以降，一行開元禮。\n自玄宗徂後，群臣行入合之儀。敬宗以降，月朔，皇帝御紫宸殿，群臣入合。畢，賜群臣食於廊下。\n赦囚、德音、立皇后、太子、誅朝敵、免三公、將相，其文曰制，以白麻紙為之，曰「宣麻」。賚賜、徵召、索用、處分，其文曰詔。以白藤紙為之。降於軍旅，則以黃麻紙。告身、與吐蕃、回紇、新羅、渤海及諸可汗書、以金色五花綾紙。\n**唐世系 =\n唐以降諡號長甚，故四字以上者不詳列。- 唐高祖- 唐太宗- 唐高宗- 唐中宗- 唐睿宗 武氏篡唐- 則天順聖皇后 遺詔稱皇后，實為皇帝- 唐中宗 重祚- 唐睿宗 重祚- 唐玄宗- 唐肅宗- 唐代宗- 唐德宗- 唐順宗- 唐憲宗- 唐穆宗- 唐敬宗- 唐文宗- 唐武宗- 唐宣宗- 唐懿宗- 唐僖宗- 唐昭宗- 唐昭宣帝，後唐諡昭宣光烈孝皇帝\n禪讓朱全忠，唐亡\n\n**據**\n唐長孺《唐書兵志箋正》\n*杜佑《通典》\n*《唐會要》", "ground_label": "zhtw_classical"}
{"text": "健兒行將射球\n足球，大類蹴鞠戲，古亦有社職之。以兩隊，草場蹴皮球為戲。場甚廣，兩底置門。隊凡十一人，分領一端，一人立其門前守，餘蹴球以進對方門。攻守瞬息，觀者不及屏息絕嘆。設裁判以平爭議，計時。凡一時二刻，終時進球多者勝。\n公元一九零四年五月廿四日，於法蘭西之巴黎立國際足聯，以平爭議，定規矩。一九三二年，易總部，至瑞士蘇黎世。今有二百有九球隊。\n\n**發端**\n公元二零零四年初，國際足聯以中國為足球所出，蹴鞠其源，主席布拉特親頒「足球起源地證書」予山東臨淄。先足球而類者，東歐希臘等國亦見焉。\n今人通以英格蘭為現代足球之源。\n\n**參見**\n圓社\n\n**引據**", "ground_label": "zhtw_classical"}
{"text": "呂頤浩，字元直，滄州樂陵人，後遷齊州。南宋初宰相也。\n\n**傳**\n熙寧四年生。頤浩之先本居於滄州樂陵，後遷齊州，頤浩即為齊州人也。\n哲宗紹聖元年，頤浩登進士第。先為密州司戶參軍，其後累遷諸官。\n徽宗宣和四年，從種師道攻燕京，命為燕山府路轉運使。\n七年，頤浩嘗以郭藥師欲降金，而並至金，後歸，復為河北都轉運使，尋以疾辭。\n高宗建炎元年，拜為揚州知州。\n三年，除同簽書樞密院事、江淮兩浙制置使。是年，苗傅、劉正彥叛，迫高宗避位，頤浩、張浚、劉光世、韓世忠等將兵勤王，平苗劉之亂，迎帝復位，立大功，先拜尚書右僕射，復遷左僕射。既而，金復南侵，渡江，頤浩嘗請高宗舟海以避敵。\n宋立國重文抑武，故相權與軍權乃分。及南遷，兵馬倥傯，故有為相者兼掌軍者，頤浩即為其一。時頤浩權重，「樞府幾無所預，頤浩在位尤顓恣」，故為人所憚。\n四年，浙西制置使韓世忠困金將完顏宗弼於黃天蕩，頤浩請高宗親征，御史中丞趙鼎即以冒進為疏，頤浩遂請辭，被命為鎮南軍節度、開府儀同三司、醴泉觀使。後改為江東安撫制置大使兼知池州。\n紹興元年，頤浩復拜相，拜少保、尚書左僕射、同中書門下平章事兼知樞密院事，與秦檜共，頤浩主外而檜主內也。\n二年，復命都督江、淮、荊、浙諸軍之事，並於鎮江開都督府；是年以韓世忠之軍，頤浩、朱勝非創月樁錢，供以軍需。然其善用私人，是以嘗傾秦檜、李綱、李光等。\n三年，頤浩再罷相，除鎮南軍節度使、開府儀同三司、提舉洞霄宮，改特進、觀文殿大學士。其後雖累遷，然已無權矣。五年，封成國公。\n九年，金人歸河南之地，高宗欲以頤浩守陝西，頤浩以老病辭之。後再赴召至臨安，但以病未得見高宗，後遂歸台州養之。夏四月初一，薨，年六十九，贈太師、秦國公，諡曰忠穆。\n孝宗淳熙十五年，頤浩得配享高宗廟庭。\n理宗寶慶二年，理宗圖功臣像二十有四於昭勳閣，頤浩列於中。\n\n**著作**\n呂頤浩舊集十五卷，今有《忠穆集》行於世。 《全宋詩》錄有其詩。\n\n**引據**\n《景定建康志·卷四十八·忠勳傳》\n*《宋史·卷三百六十二·列傳第一百二十一》\n分類:宋列傳", "ground_label": "zhtw_classical"}
{"text": "燕昭成皇帝諱弘，字文通，文成帝之季弟。\n\n**紀**\n惠懿帝自立，拜中領軍，封汲郡公。太平元年文成帝立，拜尚書右僕射，進封中山公，遷尚書令、司徒、錄尚書事。太平二十二年文成帝病重，弘弒帝自立，即天王位，正月壬午朔，大赦，改年太興。二月，立夫人慕容氏為皇后。二年正月，立少子王仁為太子。六月有鼠集城西，盈數里地中，西行至水，前者銜馬尾，後者迭相銜尾而渡，識者以為民遷之象。七月，魏師來伐神高。八月，石城、遼東、營丘、城週四郡並降魏。九月，魏師還。徙民四萬餘戶而西。\n三年六月，魏永昌王來伐。五年四月，遣右衛孫德乞師於宋。十二月，又遣尚書陽伊請迎於句麗。六年三月，端門崩。四月，魏又遣侍中建興公虞弼、東平公鵝青來攻，克白狼。句麗將葛居、孟光率眾數萬隨陽伊來迎，屯於臨川。尚書令郭生因民之憚遷，開門而引魏軍。魏軍疑而不赴，生遂勒眾攻帝，帝引句麗兵入自東門，與生戰於闕下，生中流矢卒。句麗軍既入城，取武庫甲以給其眾，城內美女皆句麗軍人所掠。五月乙卯，帝率龍城見戶東徙，焚燒宮殿，火一旬不絕。令婦人被甲居中，陽伊等勒精兵於外，而居光率騎後殿，方軌而進，前後八十餘里，魏兵追至遼水，不擊而還，遣使征弘於句麗，北燕亡。後二年，句麗察弘有歸宋之意，遂殺之。\n\n**宗室**\n\n**祖**\n燕元帝，追尊\n\n**父母**\n父：燕宣帝，追尊\n*母：張太后\n\n**兄弟**\n燕文成帝\n*馮素弗，封遼西公，官至大司馬\n*馮丕，封常山公，官至左僕射\n\n**后妃**\n王后：慕容氏，生太子馮王仁\n*夫人：王氏，生長樂公馮崇、廣平公馮朗、樂令公馮邈\n\n**子孫**\n\n**子**\n馮王仁，太子\n*馮崇，封長樂公，後為魏遼西王\n*馮朗，封廣平公，魏馮太后之父\n*馮邈，封樂令公\n*馮業，降宋封懷化侯，官至羅州刺史\n\n**女**\n馮氏，魏世祖左昭儀\n\n**孫**\n馮熙，魏昌黎王，太師，洛州刺史\n\n**孫女**\n馮太后，魏文成帝之皇后\n\n**曾孫**\n馮融，業孫，梁羅洲刺史\n\n**玄孫**\n馮寶，融子，娶俚人主冼氏女為妻，開漢俚聯姻之先。寶為梁簡文帝封保護侯，冼夫人封保護侯夫人\n\n**後代**\n馮僕，寶與冼夫人之子，陳高祖封僕為陽春郡太守、崖州總管、平原郡公\n**馮盎，僕子，唐拜盎為上柱國、高州總管，封吳國公\n***馮智玳，盎次子，官至左武衛將軍。唐中官高力士之祖\n****馮君衡，智玳子，唐潘州刺史\n*****高力士，本名馮元一，譽作「千古賢宦第一人」，封齊國公\n\n**引據**\n《 魏書·卷九十七·列傳第八十五》\n*《 資治通鑒·卷一百二十一》\n*《 資治通鑒·卷一百二十二》", "ground_label": "zhtw_classical"}
{"text": "阮氏，出偃姓，黃帝時賢皋陶後也，同宗有諸嬴。初居涇水，商封阮國。文王興周，北滅其國，國人流散，約以國號為氏。亦有石氏改阮氏者。陳天康元年，有阮卓為新安王府記室參軍，隨府轉翊右記室，帶撰史著士。及平歐陽紇，交址夷獠往往聚為寇抄，卓奉使招慰，後越南有阮氏。故華越諸阮，當為一家。又越南嘉定阮氏成王業者，改阮福氏，以為國姓，以區別諸阮。蓋阮系越南大姓，俯拾皆是。\n\n**名士**\n秦將阮翁仲\n漢建安七子阮瑀\n魏晉竹林七賢阮籍、阮咸\n陳阮卓\n清兩廣總督阮元\n民國名伶阮玲玉\n\n**越南**\n西山三阮諸王\n阮肇祖淦\n阮太祖潢\n胡志明（本名阮必成）\n分類:姓氏", "ground_label": "zhtw_classical"}
{"text": "西安市，故長安城也。自周迄唐，歷為京都，塔寺宮觀遍布。宋明以降，為關西首府，故稱西安。城門並鼓樓、鐘樓今猶存，皆勝蹟也。\n\n**沿革**\n五代以降不復都關西，仍為首府。明始稱西安府。民國初廢府制，存長安縣。\n民國十七年始割長安縣城為西安市，越二年廢。後以西北兵事，籌建西京，卒無果。日本侵華，中原諸省繼陷，民多遷入關，居長安尚仁路，商事復盛。卅三年復置市，四年升院轄。\n既屬中華人民共和國，屬西北區，一九五四年廢大區，復為陝西省治，領長安等縣，為今制。\n二〇一七年，省計始營西咸新區，在市西郊，以連咸陽市也。\n\n**政區**\n西安市行政區劃圖\n市領十一區二縣，治未央區。\n十一區：未央、新城、蓮湖、碑林、雁塔、灞橋、長安、臨潼、閻良、高陵、鄠邑。\n二縣：藍田、周至縣\nXian-12-Schnellbahnhof-2012-gje.jpg\nXian-Terrakotta-Armee-Pit3-06-2012-gje.jpg\nXian-Grosse Moschee-10-2012-gje.jpg\nXian-Wildganspagode-Moenche-26-2012-gje.jpg\nXian-Stadtmauer-18-2012-gje.jpg\nXian-14-Bruecke-Neubauten-2012-gje.jpg\nXian-Markt-08-2012-gje.jpg\nXian-30-Abendessen-Bedienung-2012-gje.jpg\n\n**它典**\n  西安市政府 date=2019-04-07", "ground_label": "zhtw_classical"}
{"text": "雨水，正月中。天一生水，春始屬木，然生木者必水也，故立春後繼之雨水，且東風既解凍，則散而為雨水矣。\n恰逢孟春時節，蓋始於公曆二月十八日至二十日間。日處黃經三百三十度。\n\n**候**\n 獺祭魚︰獺一名水狗，賊魚者也；祭魚，取魚以祭天也；所謂豺獺之報本，歲始而魚上游，則獺初取以祭。徐氏曰：「獺祭圓鋪，圓者，水象也；豺祭方鋪，方者，金象也。」- 原為鴻雁來，《元史志》改為候雁北︰雁，知時之鳥，熱歸塞北，寒來江南，沙漠乃其居也；孟春陽氣既達，候雁自彭蠡而北矣。- 草木萌動︰天地之氣交而為泰，故草木萌生發動矣。\n\n**前後節氣**\n立春→雨水→驚蟄\n\n**據**\n 《七十二候考》，清·曹仁虎著- 《月令七十二候集解》，元·吳澄著", "ground_label": "zhtw_classical"}
{"text": "驚蟄，《夏小正》曰：「正月啟蟄。」言發蟄也，萬物出乎震，震為雷，故曰驚蟄。是蟄蟲驚而出走矣。\n恰逢仲春時節，蓋始於公曆三月五至七日間。日處黃經三百四十五度。\n\n**候**\n桃始華\n*桃始華︰桃，果名，花色紅，是月始開。\n*食庚鳴︰。庚，亦作鶊，黃鸝也。《詩》所謂「有鳴倉庚」是也。《章龜經》曰︰「倉，清也；庚，新也。感春陽清新之氣而初出，故名。」其名最多︰《詩》曰「黃鳥」，齊人謂之「搏黍」，又謂之「黃袍」，僧家謂之「金衣公子」，其色鵹黑而黃，又名鵹黃，諺曰︰「黃栗畱黃鶯」，鶯兒皆一種也。\n*鷹化為鳩︰鷹，蟄鳥也，鷂鸇之屬；鳩，即今之布穀。《章龜經》曰：「仲春之時，林木茂盛，又喙尚柔，不能捕鳥，瞪目忍饑，如痴而化，故名曰鸤鳩。」《王制》曰：「鳩化為鷹，秋時也。」此言鷹化為鳩，春時也。以生育肅殺氣盛，故鷙鳥感之而變耳。孔氏曰：「化者，反歸舊形之謂。」故鷹化為鳩，鳩復化為鷹，如田鼠化為鴽，則鴽又化為田鼠；若「腐草為螢」，「雉為蜃」，「爵為蛤」，皆不言化，是不再複本形者也。 \n\n**諺**\n臺灣：二月初二彈雷、稻仔卡重過秤錘。指二月初二春雷響，寓是年節氣正常，風調雨順，為豐收之年。\n\n**前後節氣**\n雨水→驚蟄→春分\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "燧人氏，古之三皇，有巢氏之子。 風姓，諱允婼，華夏族。燧人鑽火，教人熟食，立國曰燧明，為後世奉為「火祖」，號燧皇。立一百一十年，崩，子伏羲嗣。\n\n**引據**\n《風俗通義·皇霸篇》\n*《禮緯·含文嘉》\n分類:先三代本紀\n分類:華夏神話", "ground_label": "zhtw_classical"}
{"text": "春分時日照概況，其時晝夜相長\n春分，二月中。分者，半也；此當九十日之半，故謂之分，秋同義；夏冬不言分者，蓋天地間二氣而已。方氏曰：「陽生於子，終於午，至卯而中分，故春為陽中。」而仲月之節為春分，正陰陽適中，故晝夜無長短雲。\n恰逢仲春時節，蓋始於公曆三月二十至二十一日間。日處黃經零度。\n其時，日直射赤道，後日直射點續向北移，故春分亦曰升分。天下晝夜等長（見晨昏蒙影），無極晝極夜現象。後，北半球晝漸長夜漸短，南半球夜漸長晝漸短，北極帶始極晝，其域漸大；南極帶極晝終，極夜始，其域漸大。\n\n**候**\n玄鳥至︰玄鳥，燕也，高誘曰：「春分而來，秋分而去也。」\n*雷乃發聲︰陰陽相薄為雷，至此，四陽漸盛，猶有陰焉，則相薄乃發聲矣；乃者，《韻會》曰：「象氣出之難也。」註疏曰：「發，猶出也。」\n*始電︰電，陽光也；四陽盛長，值氣洩時而光生焉。故《歷解》曰：「凡聲，陽也；光，亦陽也。《易》曰：「雷電合而章。」《公羊傳》又曰：「電者，雷光。」是也，徐氏曰：「雷陽，電陰。」非也。蓋盛夏無雷之時，電亦有之，可見矣。 \n\n**前後節氣**\n驚蟄→春分→清明\n\n**兼查**\n地球公轉\n*晝夜平分點\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "穀雨，三月中。自雨水後，土膏脈動，今又雨其穀於水也。雨讀作去聲，如「雨我公田」之雨，蓋穀以此時播種，自上而下也。故《說文》云：雨本去聲。今風雨之雨在上聲，雨下之雨在去聲也。\n恰逢季春時節，蓋始於公曆四月十九至二十一日間。日處黃經三十度。\n\n**候**\n萍始生︰萍，水草也，與水相萍，故曰萍；漂流隨風，故又曰漂。《歷解》曰：「萍，陰物，靜以承陽也。」\n*鳴鳩扶其羽︰鳩，即鷹所化者，布穀也；拂，過擊也。《本草》云：「拂羽飛而翼拍，其身氣使然也。」蓋當三月之時，趨農急矣，鳩乃追逐而鳴，鼓羽直刺上飛，故俗稱布穀。\n*戴勝降於桑︰戴勝，一名戴鵀。《爾雅》注曰：「頭上有勝毛，此時恆在於桑。」蓋蠶將生之候矣；言降者，重之，若天而下，亦氣使之然也。 \n\n**前後節氣**\n清明→穀雨→立夏\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "立夏，四月節。立字解見春；夏，假也，物至此時皆假大也。\n恰逢孟夏時節，蓋始於公曆五月五至七日間。日處黃經四十五度。\n\n**候**\n螻蟈鳴︰螻蟈，小蟲，生穴土中，好夜出，今人謂之土狗是也，一名螻蛄，一名碩鼠，一名螜 ，各地方言之不同也。《淮南子》曰：「螻蟈鳴，丘螾出。」陰氣始而二物應之。《夏小正》「三月螜則鳴」是也。且有五能，不能成一技：飛不能過屋，緣不能窮木，泅不能渡谷，穴不能復身，走不能先人，故《說文》稱鼫為五技之鼠。《古今注》又以螻名鼫鼠可知。《埤雅》《本草》俱以為臭蟲。陸德明、鄭康成以為蛙，皆非也。\n*蚯蚓出︰蚯蚓，即地龍也。《歷解》曰：「陰而屈者，乘陽而伸見也。」\n*王瓜生︰《圖經》云：王瓜處處有之，生平野、田宅及牆垣，葉似栝樓，烏藥，圓無丫缺，有毛如刺，蔓生，五月開黃花，花下結子如彈丸，生青熟赤，根似葛，細而多糝，又名土瓜，一名落鴉瓜，今藥中所用也。《禮記》鄭玄注曰：「即萆挈。」《本草》作菝葜。\n\n**前後節氣**\n穀雨→立夏→小滿\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "小滿，四月中。小滿者，物至於此，小得盈滿。\n恰逢孟夏時節，蓋始於公曆五月二十至二十二日間。日處黃經六十度。\n\n**候**\n苦菜秀︰《埤雅》以荼為苦菜。《毛詩》曰：「誰謂荼苦？」是也。鮑氏曰：「感火之氣而苦味成。」《爾雅》曰：「不榮而實者謂之秀，榮而不實者謂之英，」此苦萊宜言英也。蔡邕《月令》以謂苦蕒菜。非。\n*靡草死︰鄭康成、鮑景翔皆云：靡草，葶藶之屬。《禮記》注曰：「草之枝葉而靡細者。」方氏曰：「凡物感陽而生者，則強而立；感陰而生者，則柔而靡。」謂之靡草，則至陰之所生也，故不勝至陽而死。\n*原為小暑至，後《金史志》改麥秋至。《月令》麥秋至，在四月；小暑至，在五月。小滿為四月之中氣，故易之。︰秋者，百穀成熟之時，此於時雖夏，於麥則秋，故雲麥秋也。 \n\n**諺**\n中國山西壽陽：小滿前後，安瓜點豆。\n\n**前後節氣**\n立夏→小滿→芒種\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "芒種，五月節。謂有芒之種，穀可稼種矣。\n恰逢仲夏時節，蓋始於公曆六月五至七日間。日處黃經七十五度。\n\n**候**\n螳螂生︰螳螂，草蟲也，飲風食露，感一陰之氣而生，能捕蟬而食，故又名殺蟲；曰天馬，言其飛捷如馬也；曰斧蟲，以前二足如斧也；尚名不一，各隨其地而稱之；深秋生子於林木間，一殼百子，至此時，則破殼而出，藥中桑螵蛸是也。\n*鵙始鳴︰鵙，百勞也，《本草》作博勞。朱子《孟》注曰：「博勞，惡聲之鳥，蓋梟類也。」曹子建《惡鳥論》：百勞以五月鳴，其聲鵙鵙然，故以之立名，似俗稱濁溫。故《埤雅》禽經注云：百勞不能翱翔，直飛而已。《毛詩》曰：「七月鳴鵙。」蓋周七月，夏五月也。\n*反舌無聲︰諸書以為百舌鳥，以其能反覆其舌，故名。特註疏以為暇𪃸麻。蓋蛙屬之舌尖向內，故名之。今辨其非者，以其此時正鳴，不知失考也。《易通卦驗》、《丹鉛餘錄》俱即名為蝦𪃸麻，無聲，若以五月正鳴，殊不知初旬見形後，形亦藏矣。陳氏曰：螳螂、鵙皆陰類，感微陰而或生或鳴；反舌感陽而發，遇微陰而無聲也。\n\n**前後節氣**\n小滿→芒種→夏至\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "夏至，五月中。《韻會》曰：「夏，假也。至，極也。」萬物於此，皆假大而至極也。\n恰逢仲夏時節，蓋始於公曆六月二十一至二十二日間。日處黃經九十度。\n北半球日影短至，日至長，夜至短，示盛夏之至。\n其時，日直射至北回歸線，後，日直射點始南移。\n\n**候**\n鹿角解︰鹿形小，山獸也，屬陽，角支向前，與黃牛一同；糜，形大，澤獸也，屬陰，角支向後，與水牛一同。夏至一陰生，感陰氣而鹿角解。解，角退落也；冬至一陽生，糜感陽氣而角解矣，是夏至陽之極，冬至陰之極也。\n*蜩始鳴︰蜩，蟬之大而黑色者，蜣螂脫殼而成，雄者能鳴，雌者無聲，今俗稱知了是也。按蟬乃總名，鳴於夏者曰蜩，即莊子云「蟪蛄不知春秋者」是也。蓋蟪蛄夏蟬，故不知春秋；鳴於秋者曰寒蜩，即楚辭所謂寒螀也。故《風土記》曰：蟪蛄鳴朝。寒螀鳴夕。今秋初夕陽之際，小而綠色聲急疾者，俗稱都了是也。故《埤雅》各釋其義。然此物生於盛陽，感陰而鳴。\n*半夏生︰半夏，藥名，居夏之半而生，故名。 \n\n**前後節氣**\n芒種→夏至→小暑\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "小暑，六月節。《說文》曰：「暑，熱也。」就熱之中，分為大小：月初為小，月中為大。今則熱氣猶小也。\n恰逢季夏時節，蓋始於公曆七月六至八日間。日處黃經一百零五度。\n\n**候**\n溫風至︰至，極也，溫熱之風，至此而極矣。\n*蟋蟀居壁︰一名蛩，一名蜻蛚，即今之促織也。《禮記》注曰：「生土中，此時羽翼稍成，居穴之壁，至七月則遠飛而在野矣。」蓋肅殺之氣，初生則在穴，感之深則在野而斗。\n*原為鷹乃學習，《元史志》改之為鷹始摯。︰摯，搏擊也。應氏曰：「殺氣未肅。」鷙猛之鳥，始習於擊，迎殺氣也。 \n\n**諺**\n小暑小禾黃\n*小暑吃芒果\n*小暑溫暾大暑熱\n*小暑過，一日熱三分\n*小暑南風，大暑旱\n*小暑打雷，大暑破圩\n*小暑驚東風，大暑驚紅霞\n*六月初一，一雷壓九颱，無雷便是颱\n\n**古籍**\n隋唐五代卷/卷二十一/時序部六/夏上/《禮》曰：「小暑之日，溫風至，後五日蟋蟀居壁，後五日鷹乃學習。」\n*月令七十二候集解：「六月節……暑，熱也，就熱之中分為大小，月初為小，月中為大，今則熱氣猶小也。」\n*黃曆：「斗指辛為小暑，斯時天氣已熱，尚未達至極點，故名。」\n*群芳譜：「暑氣至此尚未極也」\n*二十四節令歌：「小暑不算熱，大暑三伏天」(註︰二十四節令歌全文請閱節氣。)\n\n**前後節氣**\n夏至→小暑→大暑\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "大暑，六月中，解見小暑。\n恰逢季夏時節，蓋始於公曆七月二十二至二十四日間。日處黃經一百二十度。\n\n**候**\n腐草為螢︰曰丹良、曰丹鳥、曰夜光、曰宵燭，皆螢之別名。離明之極則幽陰，至微之物亦化而為明也。《毛詩》曰：「熠耀宵行」，另一種也，形如米蟲，尾亦有火，不言化者，不復原形，解見前。\n*土潤溽暑︰溽，濕也，土之氣潤，故蒸郁而為濕暑，俗稱齷齪熱是也。\n*大雨時行︰前候濕暑之氣蒸郁，今候則大雨時行以退暑也。 \n\n**前後節氣**\n小暑 → 大暑 → 立秋\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "立秋 ，七月節。立字解見春。秋，摯也，物於此而揫斂也。\n恰逢孟秋時節，蓋始於公曆八月七至九日間。日處黃經一百三十五度。\n\n**候**\n涼風至︰西方淒清之風曰涼風，溫變而涼氣始肅也。《周語》曰：火見而清風戒寒是也。\n*白露降︰大雨之後，清涼風來，而天氣下降，茫茫而白者，尚未凝珠，故曰白露降，示秋金之白色也。\n*寒蟬鳴︰寒蟬，《爾雅》曰：寒螀，蟬小而青紫者。馬氏曰：「物生於暑者，其聲變之矣。」 \n\n**前後節氣**\n大暑 → 立秋 → 處暑\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "處暑，七月中。處，止也，暑氣至此而止矣。\n恰逢孟秋時節，蓋始於公曆八月二十二至二十四日間。日處黃經一百五十度。\n\n**候**\n鷹乃祭鳥︰鷹，義禽也，秋令屬金，五行為義，金氣肅殺，鷹感其氣，始捕擊諸鳥，然必先祭之，猶人飲食，祭先代為之者也；不擊有胎之禽，故謂之義。\n*天地始肅︰秋者，陰之始，故曰天地始肅。\n*禾乃登︰禾者，穀連藁秸之總名，又稻秫菰粱之屬，皆禾也，成熟曰登。 \n\n**前後節氣**\n立秋 → 處暑 → 白露\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "小雪，十月中，雨下而為寒氣所薄，故凝而為雪；小者，未盛之辭。\n恰逢孟冬時節，蓋始於公曆十一月二十二至二十三日間。日處黃經二百四十度。\n\n**候**\n虹藏不見︰《禮記》注曰：「陰陽氣交而為虹。」此時陰陽極乎辨，故虹伏；虹非有質而曰藏，亦言其氣之下伏耳。\n*天氣上騰地氣下降\n*閉塞而成冬︰天地變而各正其位，不交則不通，不通則閉塞，而時之所以為冬也。 \n\n**前後節氣**\n立冬 → 小雪 → 大雪\n\n**據**\n《七十二候考》，清·曹仁虎著\n*《月令七十二候集解》，元·吳澄著", "ground_label": "zhtw_classical"}
{"text": "一江秋水圖，明藍瑛繪，今藏美國普林斯頓大學美術館\n秋\n秋，四時也。《爾雅》曰︰「秋為旻天」，旻，猶愍也。愍萬物凋落。\n於中國，秋始於立秋，終於立冬。於歐美，始於秋分，終於冬至。於南半球，秋臨三至五月。\n\n**別稱**\n 高秋（秋高氣爽之意） - 素秋・白秋（五行中秋即金亦即白） - 白帝（掌秋之神） - 金秋（秋即為金；豐收、植物之色） - 三秋（孟秋、仲秋、季秋） - 九秋（秋之九十天，約三月） \n\n**節氣**\n 立秋 - 日處黃經一百三十五度，八月七至九日交節- 處暑 - 日處黃經一百五十度，八月廿二至廿四日交節- 白露 - 日處黃經一百六十五度，九月七至九日交節- 秋分 - 日處黃經一百八十度，九月廿三至廿四日交節- 寒露 - 日處黃經一百九十五度，十月八至九日交節- 霜降 - 日處黃經二百一十度，十月廿三至廿四日交節\n\n**節日**\n 八月十五：中秋節- 九月九：重陽節\n\n**時文**\n 宋歐陽修《醉翁亭記》曰︰「野芳發而幽香，佳木秀而繁陰，風霜高潔，水落而石出者，山間之四時也。」- 元張養浩《擬四季歸田樂》曰︰「秋，黃雲亙郊野，農力今有功。茲乃民之天，治理根其中。我雖未及粒，已覺饑腸充。田頭父老過，擊壤今歲豐。自愧無寸積，坐享雍熙風。秋成既如彼，况對菊與楓。氣澄天宇高，心寂塵累空。木落山獻體，波縮沙留蹤。遐興何悠悠，迅景恖恖。俯仰田舍底，或能保初終。」", "ground_label": "zhtw_classical"}
{"text": "偽中國語者，日人之文體也。其悉用漢字，而斥假名，以其形甚似漢文，故稱偽中國語也。然其雖盛於當世之網絡，亦非今人之所為也。厥俶乎中世，迨茲已數百年矣，見稱候文也。", "ground_label": "zhtw_classical"}
{"text": "包子，籠餅也，舊曰饅頭、蠻頭，吳語因之。北語則轉以無餡者為饅首，有餡者曰包子。《七修類稿》載：「饅頭本名蠻頭，蠻地以人頭祭神，諸葛之征孟獲，命以麵包肉為人頭以祭，謂之『蠻頭』，今訛而為饅頭也。」西晉束皙《餅賦》「曼頭」即包子。或謂《禮記》「牢丸」亦包子，陸游非之，謂為向壁。\n分類:小食", "ground_label": "zhtw_classical"}
{"text": "賈逵，宋將，真定藁城人。大中祥符三年生。隸拱聖為卒，至殿前班副都知，換西染院副使。從狄青徵儂智高，戰於歸仁驛。既陳，青誓眾曰：「不待令而舉者斬！」時左將孫節戰死，逵為右將軍先鋒將，私念所部兵數困易衄，兵法先據高者勝，苟復待命而賊乘勝先登，吾事去矣。即日引軍趨山。既定，賊至，逵麾眾馳下，仗劍大呼，斷賊為二。賊首尾不相救，遂潰。逵詣青請罪，青拊其背勞謝之。青入邕州，青使逵入括公私遺墜，逵不肯。秦山木多，而多西夏人入之。逵以輕兵至秦山採木，羌酋至，欲分勝。逵射三發，三發皆中之，羌酋即拜下風也。逵官至建武軍節度使、殿前都指揮使。元豐元年薨，年六十九。贈侍中，諡曰武恪。\n\n**引據**\n《宋史·賈逵傳》\n分類:宋列傳", "ground_label": "zhtw_classical"}
{"text": "秦惠文王，又作惠王，嬴姓，趙氏，諱駟，秦孝公之子，戰國時秦君。\n\n**傳**\n\n**車裂商君**\n孝公六年生。惠文王為太子時，嘗犯禁條。時人或違新法，法令不行。商君曰：「法之不行，自於貴戚。君必欲行法，先於太子。太子不可黥，黥其傅師。」故是，令乃行矣，秦愈盛，而得罪於太子焉。及孝公薨，太子即位，每念被罰之事而怒也。時商君威重，人皆知商君之法，王頗忌鞅，公子虔等亦言商君將反，於是，王以商君車裂，並族其家。王乃固其位。\n\n**東進攻魏**\n王之位既固，乃繼父之志，東進以攻魏。惠文王八年，秦大良造公孫衍破魏軍於雕陰，魏以河西地予秦。九年，秦兵之攻魏，取河東之汾陽、皮氏、焦、曲沃。明年以勝復攻魏，取魏蒲陽。魏受秦軍之數攻，又追割上郡十五縣與秦。自此，秦盡吞魏河西之地，又於河東立攻伐之基也。\n\n**滅蜀敗楚**\n十三年，王效山東六國，亦自號王，改明年為後元元年。後元七年，魏、趙、韓、燕、楚五國共攻秦，王使庶長樗里疾破魏、趙、韓於修魚，斬首八萬，且擋東兵之攻也。而西之義渠又破秦於李帛。九年，王以司馬錯之策攻蜀，破蜀於葭萌關，遂滅蜀。十二年，遣張儀赴楚，陰行反間，誘楚絕於齊。又以計激楚懷王，誘楚伐秦，使秦破楚於丹陽，得楚地漢中。遂解楚謂秦與巴蜀之患，楚乃不振。\n\n**伐取義渠**\n義渠者，匈奴之別種，雄於西北。惠文王七年，義渠內亂，秦以庶長操平義渠，義渠遂弱。十一年，秦置縣於義渠，義渠乃稱臣。後元十年，秦取義渠二十五城，遂得良牧之地也。\n\n**病薨**\n後元十四年，惠文王薨，年四十六，葬咸陽北原。近世所謂周文王陵者，實乃惠文王之公陵也。\n\n**為政**\n除異己，立相分權。\n*開疆拓土，壯大實力。秦惠文王北掃義渠，西平巴蜀，東出函谷，南下商於。\n*慧眼識珠、任賢用能、甄拔人才。其用公子華、異母弟公子疾等秦人，亦用外籍能臣。如公孫衍、張儀、司馬錯、魏章等魏人皆為惠文王所用。\n\n**宗室**\n\n**父**\n秦孝公\n\n**弟**\n樗里疾\n*公子華\n\n**妻妾子女**\n王后：惠文后\n**子：秦武王\n*王后：宣太后\n**子：秦昭襄王\n不知母者之子女：\n*庶長子：公子壯\n*女：燕易王后\n\n**引據**\n《史記·卷五·秦本紀第五》\n*《戰國策·秦策》\n分類:秦本紀", "ground_label": "zhtw_classical"}
{"text": "秦德公，嬴姓，秦氏，諱嘉，秦寧公次子，秦武公之弟，秦出公之兄，春秋時秦君。\n\n**傳**\n\n**嗣位**\n寧公六年生。寧公有子三，與魯姬子生長子武公、次子德公，與他姬生少子出公。\n十二年，寧公薨，大庶長弗忌、威壘、三父廢武公，立出公。\n出公六年，三父等共謀遣刺出公，復立武公為君。\n武公二十年，武公薨。武公即薨，群臣不立其子公子白，乃立德公為君。德公立，以公子白封於平陽。\n\n**梁芮朝貢**\n德公元年，德公始居於雍城大鄭宮，並用犧三百祀上帝於鄜畤，卜居雍。德公之子孫飲馬於河。是年，梁君、芮君皆來朝。\n\n**立伏日**\n二年，德公命於曆法設伏日，並立祀伏之祠。遂有六月三伏之說。\n故，既入伏，幹思避暑熱也。時人以熱毒生蠱，用犬血可禳之。於是德公命殺狗，將其體懸於城之四門，以辟邪之。\n是年，德公薨，年三十四。德公有子三，皆相繼為國君，長子宣公，中子成公，少子穆公。\n\n**為政**\n祭祀天地\n*遷都雍城\n*確立伏日\n\n**宗室**\n\n**父母**\n父：秦寧公\n*母：魯姬子\n\n**兄弟**\n長兄：秦武公，秦德公同母兄\n**子：公子白，未立，封於平陽\n*三弟：秦出公，秦德公異母弟\n\n**子**\n長子：秦宣公\n*次子：秦成公\n*三子：秦穆公\n\n**引據**\n《史記·卷五·秦本紀第五》\n分類:秦本紀", "ground_label": "zhtw_classical"}
{"text": "兵部者，舊官署也，列諸六部其一。掌武官選用並軍籍、兵械、軍令之事。俶乎三國時魏之五兵制，兩漢尚書之職不涉軍務，曹魏始置中、外、騎、別、都五尚書，並駕部、車部、庫部諸曹。其至隋時而始合兵部，以尚書爲主官，侍郎爲次官。迨及清季，歷代相襲，然權責不盡相同。\n宋、遼、金、元兵部皆不轄兵政。自明兵部尚書號爲「本兵」，權甚重，是以凡武衛官軍選授簡練，均爲其掌。清時兵部僅理武職、處分、監禁、軍籍、兵械、驛站之務，而弗涉兵權。\n及光緒卅二年，兵部既廢，改設陸軍部。\n分類:中華史", "ground_label": "zhtw_classical"}
{"text": "武姜，姜姓，名失考，申伯之女也。鄭武公之妻，莊公之母也。平王十年，鄭武公娶於申，以武公諡武，故稱武姜。\n\n**事**\n厥生莊公及共叔段。莊公寤生，以驚姜氏，故名曰寤生，遂惡之。獨寵少子段，多縱之，亟欲立之，而武公弗許。\n及莊公即位，爲之請制，公以制爲岩邑而不與。又爲之請京，許之，謂京城太叔。而後以段數僭越，公伐之於鄢地，太叔奔共。\n遂置武姜於城潁，並誓曰:「不及黃泉，無相見也」，即而悔之。潁考叔聞之，而有獻於公。公亦賜之食，然食捨肉，公問其故，對曰:「小人有母，皆嘗小人之食矣，未嘗君之羹，請以遺之。」公曰:「爾有母遺，繄我獨無！」對曰:「君何患焉?若撅地及泉，隧而相見，其誰曰不然?」公從之，遂爲母子和好如初。\n\n**據**\n分類:周列傳", "ground_label": "zhtw_classical"}
{"text": "吳之前君太伯者，后稷之苗裔也。古公之長子也。有弟吳仲並季歷二人。\n\n**事**\n殷季，其弟季歷娶妻太任氏，生子昌。古公知昌有聖瑞，故欲傳國及之，太伯、吳仲望風知指，知古公欲以國傳之。古公病，二人托採藥之名於衡山，遂之蠻荊，衣夷狄之服，斷髮文身，以示不用。及古公卒，太伯、吳仲歸而赴喪，畢，還之。以其甚賢，國民君而事之，自號爲勾吳。或曰：「何據而爲勾吳?」太伯曰：「吾以伯長居國絕嗣者也，其當有封者吳仲也，故自號勾吳，匪其方乎？」荊人義之，歸者千有餘家，是以立爲吳。\n\n**據**\n分類:吳王世家", "ground_label": "zhtw_classical"}
{"text": "徐樂吾，善命理1886_1949。光緒十二年三月初三申時生，是年三月初二清明，四月初二亥時立夏。其自評曰「年六十二丁亥，衝命，火又為洩克，壽元至是而終，如六十一歲未死，及至六十三歲戊子，不能延至六十四之己丑歲，以戊子年申子辰乃大水局故。」而樂吾先生之生平不得考，此文作於徐先生五十歲時。一九四九年，卒，年六十三。韋千里先生作文曰：「樂吾先生，以心疾不治死戊運戊子，年六十三。」足證徐先生自評之信。\n\n**文作**\n《造化元鑰》，即《窮通寶鑑》\n*《命理尋源》\n*《命理雜格》\n*《命理一得》\n*《子平一得》\n*《子平粹言》\n*《命學新義》\n*《滴天髓補注》\n*《滴天髓徵義》\n*《寶鑑例悉錄》\n*《子平真詮評註》\n*《古今名人命鑑》\n*《子平四言集腋》\n*《樂吾隨筆》\n分類:中華民國列傳", "ground_label": "zhtw_classical"}
{"text": "王夫之者，字而農，衡陽人，明末清初哲學家。張獻忠陷衡州，夫之匿南嶽，賊執其父以為質。夫之自引刀遍刺肢體，舁往易父。賊見其重創，免之，與父俱歸。明王駐桂林，大學士瞿式耜薦之，授行人。時國勢阽危，諸臣仍日相水火。夫之說嚴起恆救金堡等，又三劾王化澄，化澄欲殺之。聞母病，間道歸。明亡，益自韜晦。歸衡陽之石船山，築土室曰觀生居，晨夕杜門，學者稱船山先生。\n所著書三百二十卷，其著錄於四庫者，曰周易稗疏、考異，尚書稗疏，詩稗疏、考異，春秋稗疏。存目者，曰尚書引義、春秋家說。夫之論學，以漢儒為門戶，以宋五子為堂奧。其所作大學衍、中庸衍，皆力辟致良知之說，以羽翼朱子。於張子正蒙一書，尤有神契，謂張子之學，上承孔、孟，而以布衣貞隱，無鉅公資其羽翼；其道之行，曾不逮邵康節，是以不百年而異說興。夫之乃究觀天人之故，推本陰陽法像之原，就正蒙精繹而暢衍之，與自著思問錄二篇，皆本隱之顯，原始要終，炳然如揭日月。至其扶樹道教，辨上蔡、象山、姚江之誤，或疑其言稍過，然議論精嚴，粹然皆軌於正也。康熙十八年，吳三桂僭號於衡州，有以勸進表相屬者，夫之曰：「亡國遺臣，所欠一死耳，今安用此不祥之人哉！」遂逃入深山，作祓禊賦以示意。三桂平，大吏聞而嘉之，囑郡守餽粟帛，請見，夫之以疾辭。未幾，卒，葬大樂山之高節裡，自題墓碣曰「明遺臣王某之墓」。", "ground_label": "zhtw_classical"}
{"text": "黃道周像\n黃道周，字幼平，漳浦人。明朝大臣也。生於萬曆十三年，天啟二年進士。改庶吉士，授編修，為經筵展書官。故事，必膝行前，道周獨否，魏忠賢目攝之。未幾，內艱歸。\n崇禎二年起故官，進右中允。三疏救故相錢龍錫，降調，龍錫得減死。五年正月方候補，遘疾求去。瀕行，上疏曰：\n臣自幼學《易》，以天道為準。上下載籍二千四百年，考其治亂，百不失一。陛下禦極之元年，正當《師》之上九，其爻云：「大君有命，開國承家，小人勿用。」陛下思賢才不遽得，懲小人不易絕，蓋陛下有大君之實，而小人懷幹命之心。臣入都以來，所見諸大臣皆無遠猷，動尋苛細，治朝寧者以督責為要談，治邊疆者以姑息為上策。序仁義道德，則以為迂昧而不經；奉刀筆簿書，則以為通達而知務。一切磨勘，則葛藤終年；一意不調，而株連四起。陛下欲整頓紀綱，斥攘外患，諸臣用之以滋章法令，摧折縉紳；陛下欲剔弊防奸，懲一警百，諸臣用之以借題修隙，斂怨市權。且外廷諸臣敢誑陛下者，必不在拘攣守文之士，而在權力謬巧之人；內廷諸臣敢誑陛下者，必不在錐刀泉布之微，而在阿柄神叢之大。惟陛下超然省覽，旁稽載籍，自古迄今，決無數米量薪，可成遠大之猷，吹毛數睫，可奏三五之治者。彼小人見事，智每短於事前，言每多於事後。不救淩圍，而謂淩城必不可築；不理島民，而謂島眾必不可用；兵逃於久頓，而謂亂生於無兵；餉糜於漏邑，而謂功銷於無餉。亂視熒聽，浸淫相欺，馴至極壞，不可復挽，臣竊危之。自二年以來，以察去弊，而弊愈多；以威創頑，而威滋殫。是亦反申、商以歸周、孔，捐苛細以崇惇大之時矣。\n帝不懌，摘「葛藤」、「株連」數語，令具陳。道周上言曰：\n邇年諸臣所目營心計，無一實為朝廷者。其用人行事，不過推求報復而已。自前歲春月以後，盛談邊疆，實非為陛下邊疆，乃為逆珰而翻邊疆也；去歲春月以後，盛言科場，實非為陛下科場，乃為仇隙而翻科場也。此非所謂「葛藤」、「株連」乎？自古外患未弭，則大臣一心以憂外患；小人未退，則大臣一心以憂小人。今獨以遺君父，而大臣自處於催科比較之末。行事而事失，則曰事不可為；用人而人失，則曰人不足用。此臣所謂舛也。三十年來，釀成門戶之禍，今又取縉紳稍有器識者，舉網投阱，即緩急安得一士之用乎！凡絕餌而去者，必非魚；戀棧而來者，必非駿馬。以利祿豢士，則所豢者必嗜利之臣；以箠楚驅人，則就驅者必駑駘之骨。今諸臣之才具心術，陛下其知之矣。知其為小人而又以小人矯之，則小人之焰益張；知其為君子而更以小人參之，則君子之功不立。天下總此人才，不在廊廟則在林藪。臣所知識者有馬如蛟、毛羽健、任贊化，所聞習者有惠世揚、李邦華，在仕籍者有徐良彥、曾櫻、朱大典、陸夢龍、鄒嘉生，皆卓犖駿偉，使當一面，必有可觀。\n語皆刺大學士周延儒、溫體仁，帝益不懌，斥為民。\n九年用薦召，復故官。明年閏月，久旱修省，道周上言：「近者中外齋宿，為百姓請命，而五日內系兩尚書，未聞有人申一疏者。安望其戡亂除兇，贊平明之治乎？陛下焦勞於上，小民展轉於下，而諸臣括囊其間，稍有人心，宜不至此。」又上疏曰：「陛下寬仁弘宥，有身任重寄至七八載罔效、擁權自若者。積漸以來，國無是非，朝無枉直，中外臣工率茍且圖事，誠可痛憤。然其視聽一系於上。上急催科則下急賄賂；上樂鍥核，則下樂巉險；上喜告訐，則下喜誣陷。當此南北交訌，奈何與市井細民，申勃谿之談，修睚眥之隙乎。」時體仁方招奸人構東林、復社之獄，故道周及之。\n旋進右諭德，掌司經局，疏辭。因言己有三罪、四恥、七不如。三罪、四恥，以自責。七不如者，謂「品行高峻，卓絕倫表，不如劉宗周；至性奇情，無愧純孝，不如倪元璐；湛深大慮，遠見深計，不如魏呈潤；犯言敢諫，清裁絕俗，不如詹爾選、吳執禦；誌尚高雅，博學多通，不如華亭布衣陳繼儒、龍溪舉人張燮；至圜土累系之臣，樸心純行，不如李汝璨、傅朝佑；文章意氣，坎坷磊落，不如錢謙益、鄭鄤。」鄤方被杖母大詬，帝得疏駭異，責以顛倒是非。道周疏辯，語復營護鄤。帝怒，嚴旨切責。\n道周以文章風節高天下，嚴冷方剛，不諧流俗。公卿多畏而忌之，乃藉不如鄤語為口實。其冬，擇東宮講官。體仁已罷，張至發當國，擯道周不與。其同官項煜、楊廷麟不平，上疏推讓道周。至發言：「鄤杖母，明旨煌煌，道周自謂不如，安可為元良輔導。」道周遂移疾乞休，不許。\n十一年二月，帝御經筵。刑部尚書鄭三俊方下吏，講官黃景昉救之，帝未許。而帝適追論舊講官姚希孟嘗請漕儲全折以為非。道周聽未審，謂帝將寬三俊念希孟也，因言：「故輔臣文震孟一生蹇直，未蒙帷蓋恩。天下士，生如三俊，歿如震孟、希孟，求其影似，未可多得。」帝以所對失實，責令回奏。再奏再詰，至三奏乃已。凡道周所建白，未嘗得一俞旨，道周顧言不已。\n六月，廷推閣臣。道周已充日講官，遷少詹事，得與名。帝不用，用楊嗣昌等五人。道周乃草三疏，一劾嗣昌，一劾陳新甲，一劾遼撫方一藻，同日上之。其劾嗣昌，謂：\n天下無無父之子，亦無不臣之子。衛開方不省其親，管仲至比之豭狗；李定不喪繼母，宋世共指為人梟。今遂有不持兩服，坐司馬堂如楊嗣昌者。宣大督臣盧象升以父殯在途，搥心飲血，請就近推補，乃忽有並推在籍守制之旨。夫守制者可推，則聞喪者可不去；聞喪者可不去，則為子者可不父，為臣者可不子。即使人才甚乏，奈何使不忠不孝者連苞引蘗，種其不祥以穢天下乎？嗣昌在事二年，張網溢地之談，款市樂天之說，才智亦可睹矣，更起一不祥之人，與之表裏。陛下孝治天下，縉紳家庭小小勃谿，猶以法治之，而冒喪斁倫，獨謂無禁，臣竊以為不可也。\n其論新甲，言：\n其守制不終，走邪徑，托捷足。天下即甚無才，未宜假借及此。古有忠臣孝子無濟於艱難者，決未有不忠不孝而可進乎功名道德之門者也。臣二十躬耕，手足胼胝，以養二人。四十余削籍，徒步荷擔二千里，不解屝屨。今雖逾五十，非有妻子之奉，婢仆之累。天下即無人，臣願解清華，出管鎖鑰，何必使被棘負塗者，祓不祥以玷王化哉！\n其論一藻，則力詆和議之非。帝疑道周以不用怨望，而「縉紳」、「勃谿」語，欲為鄭鄤脫罪，下吏部行譴。嗣昌因上言：「鄤杖母，禽獸不如。今道周又不如鄤，且其意徒欲庇兇徒，飾前言之謬，立心可知。」因自乞罷免，帝優旨慰之。\n是時，帝憂兵事，謂可屬大事者惟嗣昌，破格用之。道周守經，失帝意，及奏對，又不遜。帝怒甚，欲加以重罪，憚其名高，未敢決。會劉同升、趙士春亦劾嗣昌，將予重譴，而部擬道周譴顧輕。嗣昌懼道周輕，則論己者將無已時也，亟購人劾道周者。有刑部主事張若麒謀改兵部，遂阿嗣昌意上疏曰：「臣聞人主之尊，尊無二上；人臣無將，將而必誅。今黃道周及其徒黨造作語言，虧損聖德。舉古今未有之好語盡出道周，無不可歸過於君父。不頒示前日召對始末，背公死黨之徒，鼓煽以惑四方，私記以疑後世，掩聖天子正人心息邪說至意，大不便。」帝即傳諭廷臣，毋為道周劫持相朋黨，凡數百言。貶道周六秩，為江西按察司照磨，而若麒果得兵部。\n久之，江西巡撫解學龍薦所部官，推獎道周備至。故事，但下所司，帝亦不覆閱。而大學士魏照乘惡道周甚，則擬旨責學龍濫薦。帝遂發怒，立削二人籍，逮下刑部獄，責以黨邪亂政，並杖八十，究黨與。詞連編修黃文煥、吏部主事陳天定、工部司務董養河、中書舍人文震亨，並繫獄。戶部主事葉廷秀、監生塗仲吉救之，亦繫獄。尚書李覺斯讞輕，嚴旨切責，再擬謫戍煙瘴，帝猶以為失出，除覺斯名，移獄鎮撫司掠治，乃還刑部獄。逾年，尚書劉澤深等言：「二人罪至永戍止矣，過此惟論死。論死非封疆則貪酷，未有以建言者。道周無封疆貪酷之罪，而有建言蒙戮之名，於道周得矣，非我聖主覆載之量也。陛下所疑者黨耳，黨者，見諸行事。道周抗疏，只托空言，一二知交相從罷斥，烏睹所謂黨，而煩朝廷大法乎？且陛下豈有積恨道周，萬一聖意轉圜，而臣已論定，悔之何及。」仍以原擬請，乃永戍廣西。\n十五年八月，道周戍已經年。一日，帝召五輔臣入文華後殿，手一編從容問曰：「張溥、張采何如人也？」皆對曰：「讀書好學人也。」帝曰：「張溥已死，張采小臣，科道官何亟稱之？」對曰：「其胸中自有書，科道官以其用未竟而惜之。」帝曰：「亦不免偏。」時延儒自以嗣昌既已前死矣，而己方再入相，欲參用公議，為道周地也，即對曰：「張溥、黃道周皆未免偏，徒以其善學，故人人惜之。」帝默然。德璟曰：「道周前日蒙戍，上恩寬大，獨其家貧子幼，其實可憫。」帝微笑，演曰：「其事親亦極孝。」行甡曰：「道周學無不通，且極清苦。」帝不答，但微笑而已。明日傳旨復故官。道周在途疏謝，稱學龍、廷秀賢。既還，帝召見道周，道周見帝而泣：「臣不自意今復得見陛下，臣故有犬馬之疾。」請假，許之。\n居久之，福王監國，用道周吏部左侍郎。道周不欲出，馬士英諷之曰：「人望在公，公不起，欲從史可法擁立潞王耶？」乃不得已趨朝。陳進取九策，拜禮部尚書，協理詹事府事。而朝政日非，大臣相繼去國，識者知其將亡矣。明年三月，遣祭告禹陵。瀕行，陳進取策，時不能用。甫竣事，南都亡，見唐王聿鍵於衢州，奉表勸進。王以道周為武英殿大學士。道周學行高，王敬禮之特甚，賜宴。鄭芝龍爵通侯，位道周上，眾議抑芝龍，文武由是不和。一諸生上書詆道周迂，不可居相位，王知出芝龍意，下督學御史撻之。\n當是時，國勢衰，政歸鄭氏，大帥恃恩觀望，不肯一出關募兵。道周請自往江西圖恢復。以七月啟行，所至遠近響應，得義旅九千余人，由廣信出衢州。十二月進至婺源，遇清兵。戰敗，被執至江寧，幽別室中，囚服著書。臨刑，過東華門，坐不起，曰：「此與高皇帝陵寢近，可死矣。」監刑者從之。幕下士中書賴雍、蔡紹謹，兵部主事趙士超等皆死。", "ground_label": "zhtw_classical"}
{"text": "阿盟察知川普之加薩計畫誠為實行，埃及遂發動外交攻勢，冀獲諸國支助，以推展由阿拉伯主導、資助之加薩重建之策，冀使巴人得留其土，安其性命。圖為巴人十一日行於以軍空襲後之加薩境，殘垣斷壁，悲慘可憫。（美聯社）\n\n美總統川普前日議遷加薩逾二百萬巴人於埃及、約旦等鄰國，且由美接管加薩，化為濱海遊憩勝地，以解以巴武裝組織哈瑪斯於彼地之戰禍。埃及消息人士雲，若驅逐巴人之策尚列川普談判之議程，則總統塞西必不應其訪美之邀。是時，阿盟諸國亦察知川普之志非虛，埃及乃急發外交之謀，欲集阿拉伯諸國之力，共成重建之舉，以阻川普所倡不受阿盟歡迎之策。\n\n埃及總統府前日稱，川普二月一日與塞西通電，邀其訪白宮，然赴期未定。路透社十二日報，兩名埃及安全部門人士言，惟「驅逐巴人離加薩走廊」之議尚存川普談判之列，塞西決不與會，免致會談時立場相左，致成僵局。埃及總統府、外交部皆未即時應答置評之請。\n\n報雲，埃及外長阿布德拉提十日與美務卿盧比歐會，論及驅逐之策，阿布德拉提曰：「凡議論，當以埃及所倡加薩重建之策為本。」此策旨在保巴人留其故土，守其合法之權。\n\n《華爾街日報》載，阿盟所以反對川普驅逐巴人之議，蓋慮接收難民之國將陷動亂，進而搖動區域政局。亦即，若埃及不能實行其策，則將處於艱困之境。川普十一日被問及巴人何往，答曰：「吾信必於埃及得地安置。」\n\n消息人士雲，埃及之策，使巴人留於加薩，設由當地專業人士組成之委員會以理政務；安全則由受阿拉伯諸國訓練之巴人負責。今埃及官員正於該地尋求政府與民間之資，擬舉募款之會，以資重建之需。此計畫預計五年成，分階段行之，首務恢復基本設施，次則安民之居。\n\n埃及既發外交攻勢，冀集阿拉伯諸國之助，以成由其主導、資助之重建之策，藉以阻川普不為阿盟所容之加薩計畫。\n\n然報言，此策實有難解之處：何以去哈瑪斯，或防其搆亂？誰將入安全部隊，其力能敵殘存武裝之徒否？重建加薩需數年，財源何來？又，今之停火能持幾何？終之，如何防阿拉伯諸國之資，為無休之戰火所耗？消息人士雲，彼等亦望得保，使哈瑪斯或巴自治政府不得濫用重建之金。\n\n同時，埃及力圖區分「巴勒斯坦建國」與「重建加薩」二事。\n\n雖埃及仍言，今當先推重建與管理之策，然後宜定建國之藍圖。此於阿拉伯諸國，實為重大轉捩，蓋去年諸國屢言，若無明確建國之承諾，則不願資助加薩重建。於彼等而言，無巴勒斯坦國之立，衝突終不能解，戰禍必再燃。\n\n「於阿拉伯世界，彼等察知川普於加薩事，誠為實行，故不得不出替代之策，以轉局勢。」英國智庫「皇家聯合軍事研究所」（RUSI）國際安全專家海耶爾（H.A. Hellyer）雲：「巴勒斯坦建國之題，雖不棄，然不為啟動重建之先決條件。」\n\n為緩外界強求接收巴人之輿論，阿拉伯諸國增納巴勒斯坦難民。約旦國王阿布杜拉二世十一日與川普會，言將納二百名加薩重病兒童。埃及亦已收容數名病患與傷者。\n\n埃及九日宣佈，將於二十七日舉行阿拉伯領袖峯會，議巴勒斯坦事。前美助理國務卿沈克（David Schenker）言：「於所有關心加薩之國，關鍵在協調立場，定其於加薩之行止。」\n\n然多數中東專家皆謂川普之策不切實際，蓋巴人懼永被驅逐。或有疑其違國際法者，更憂其或構成種族清洗。\n\n然以色列總理納坦雅胡（Benjamin Netanyahu）嘉其策，且國防部已令軍方擬應急之案，以安置遷離之巴人。亦有支持者謂，川普之策使重建加薩更明確，或促阿拉伯諸國介入，助解安全與財政之難。\n\n美務卿盧比歐（Marco Rubio）十日譴責不從川普之策者，謂：「實言之，中東久矣，徒言而無實行。」\n\n然埃及所倡重建之策，能否為阿拉伯諸國所納，二十七日之阿拉伯領袖峯會，將為關鍵。沈克雲：「此乃阿拉伯諸國提出己策之良機。」", "ground_label": "zhtw_classical"}
{"text": "香港立法會將於十九日加開大會，復議基本法第二十三條二讀辯論。（美聯社）\n\n近來，香港政府及立法會全速審議基本法第二十三條立法草案，十九日上午更將加開大會，以復議二讀辯論。有港媒析之，此乃當局欲使外國勢力措手不及之策，蓋諸國議程充牣，若此草案迅速通過，縱欲對港製裁，亦必曠日廢時，難以即時應對。且此次加速立法，主導者為律政及保安二局，新聞處官員以「事涉敏感」，多被矇蔽，不知詳情。\n\n《南華早報》十八日獨報，自本年一月三十日起，香港政府發布長達百十頁之諮詢文件，徵詢各方意見，逾一月有餘，終於九日內彙整民眾意見萬三千餘份，並於三月八日公佈基本法第二十三條立法草案。\n\n草案公佈前夕，數位港府高層與政要正於北京，以香港代表身分出席中國年度「兩會」，並會見負責港澳事務之京官，忽傳須調整行程，緊急返港，處理基本法相關事宜。\n\n匿名立法會議員言：「甫聞須急收拾行裝，以備隨時啟程，遂與同僚議曰：『確乎？然明日與國務院副總理丁薛祥之會面，將如何？』然無人能明示其事。」\n\n三月六日下午，十名立法會議員即被召回香港，蓋因立法會七日將開特別會議，或有議員以為會議終了後仍可返京，故未攜行裝。據報，當夜飛港航班悉數客滿，有官員不得改飛深圳，抵港時已過午夜。\n\n同時，香港特首李家超於北京翌日即縮短原定三日之行程，雲已畢諸部會拜會。協助特首決策之行政會議高階代表，亦面臨急返之勢，皆被告知須即刻返港，以背書二十三條立法草案。\n\n特別會議於七日下午召開未久，當局即公告草案，定於八日提交立法會，展開六日連日逐條審查，以竣法案一百八十一條之審議，其中至少四項重罪可判終身監禁。此醞釀二十餘年之二十三條立法草案，何以猝然急推？眾議紛紛。\n\n據消息人士言，港府所以急於通過草案，實為「使外國勢力措手不及」，使各方詆毀與抵制之衝擊降至最低，並冀以化解當前經濟困境，啟動疫後復甦。蓋諸國議程滿盈，任何反制之策，如對港製裁，皆必曠日廢時，難以應對。\n\n諸多商界人士亦謂，自二〇二〇年北京制定「港區國安法」生效以來，此城已適應國安立法之體制。然反對者譏之，此重大刑責立法，如此急切，恐損法案審查之質，甚至傷及香港國際聲譽。\n\n然李家超去年已誓言，本年必通過二十三條立法草案。小道傳言更盛，謂當局期以四月十五日完成立法，蓋是日為「全民國家安全教育日」，別具深意。又有消息指出，中國專責港澳事務之要員，近來屢促李家超「速行之」。\n\n消息人士復言，此加速立法之策與草案，由約二十人組成之工作小組專責，主由律政司與保安局擔綱。徵詢意見期間，該小組日夜篩選各方建言，轉呈律政司再議。負責政策宣導之新聞處官員，以「事涉敏感」，多不知詳，故皆蒙於鼓中。", "ground_label": "zhtw_classical"}
{"text": "蘇丹與俄羅斯已就諸務協議，許其於蘇丹港建海軍基地。（資料照／美聯社）\n\n昔者，蘇丹與俄羅斯議定，許俄於紅海之蘇丹港設海軍基地，一旦落成，將為蘇聯解體後，俄國海軍首於非洲設置之據點。然以蘇丹內政不寧，國際形勢迭變，故至今未果。今者，蘇丹外長謝裏夫言：「已與俄羅斯協議，諸事皆定，共識已成。」是謂莫斯科於擴展其區域軍事佈局，得罕見之進展。\n\n據路透社報，俄自二〇一七年，即與蘇丹議建軍事基地於紅海要衝蘇丹港之南境，時蘇丹前總統巴席爾訪莫斯科，求俄助其傾危之政權。今者，蘇丹外長謝裏夫十二日言：「吾等已協定，諸事皆同。」\n\n美聯社載，此協約許俄於蘇丹港設海軍基地，可駐軍三百人，並容納四艦，含核動力艦。蘇丹官員言，俄已應其新需，增予武器裝備。\n\n昔年，一蘇丹高級將領言，俄欲於紅海設燃料補給站，以更換彈藥。謝裏夫曰：「此等設施，不害他國，亦無損蘇丹主權。」舉鄰國吉布地為例，其地已設多國軍基地。\n\n然此協約至今未行，實因蘇丹內亂頻仍。金融時報載，近二年來，蘇丹武裝部隊（SAF）與準軍事組織快速支援部隊（RSF）爭國權，戰火不息。俄久與二方通聲氣，數月來，俄官員更抵軍控之戰時首都——紅海港城蘇丹港。\n\n雖俄傭兵集團瓦格納曾與RSF聯兵作戰，然去夏俄改策，轉助蘇丹政府。是時，SAF於戰場連勝，局勢逆轉。軍及其盟友將發最後之攻，圖取首都喀土穆，前已奪北郊繁盛之地。\n\n此海軍基地之約，使俄與埃及、卡達等中東諸國同陣，於關鍵時刻，可增援蘇丹政府軍。然RSF仍控國東大部，且有外援。\n\n報言，此基地或為莫斯科海外之戰略要衝，可代敘利亞塔爾圖斯海軍基地，以維其在該區之影響。蓋俄之敘盟阿薩德政權傾頹，駐軍前景未卜。\n\n自去歲十二月，阿薩德政權既覆，其人遁入俄境，俄欲於蘇丹建海軍基地之志益篤。昔者，俄藉敘之赫梅敏空軍基地與塔爾圖斯海軍基地為後勤樞紐，以援其於中東、非洲之軍事行動，如利比亞、馬裏、中非共和國。\n\n然近觀衛星圖，俄已減敘基地駐軍，似為撤離預備。敘新政府未明言允留，然知情者言，敘方已索俄交出阿薩德。\n\n敘外長席巴尼十二日言：「吾國正求俄、伊之保證，二國欲於阿薩德去位後，仍保影響。吾已獲若干正面訊，然願其化為明確之政，以安敘民之心。」", "ground_label": "zhtw_classical"}
{"text": "川習會定多議，凡中美貿易、邦交、北韓無核化諸事，鹹有共識。（湯森路透）\n\n美總統川普（Donald Trump）八日抵華，展開三日國事訪問，九日晨與中國主政者習近平締結貿易協定，總值逾二千五百三十億美元（七點六兆臺幣）。然不獨貿易，川普與習近平更就邦交、北韓無核化等事，交換意見，遂成多端共識。\n\n是時，兩國所簽商業合約及雙向投資協議，凡十五，總額逾二千五百三十億美元，凡波音飛機、大豆、汽車零件等採購，創中美經貿合作之最，亦為世所未有之盛舉。\n\n川普於企業家對談會中演曰：「貿易失衡，非責中國也。孰能咎一國為民利而用他國者？吾所責者，歷屆政府縱貿易逆差，日以擴大，而無所制也。」\n\n習近平則曰：「中國將益開明透明，以招外國企業，尤歡迎美企參與『一帶一路』之計。雖有異同，然利多於害。」\n\n據《新華社》載，兩國同意擴大經貿、投資、能源等領域合作，願以擴大經濟合作之蛋糕，解兩國關係發展中之問題與紛爭。\n\n習近平曰：「經貿合作，乃中美關係之穩定器與壓艙石。兩國經貿之本，互利共贏也。雙方合作，惠於兩國與人民。」\n\n是次川習會，定中美關係之調。兩國鹹認，邦交之利害，關乎兩國人民福祉，亦係世界之安寧、穩定、繁榮。合作為兩國唯一正道，共贏乃通向佳境之途。\n\n據CNN報，習近平於雙邊會談後記者會中言：「兩國各異，於數事有異見，實所常有。要者，在善處之。」\n\n又願擱異求同，曰：「太平洋足容中、美兩國。」\n\n至於推進邦交之道，兩國同意，持續發揮元首外交之戰略引導，加強高層及各級交往，充實四高級對話機制之效，廣拓經貿、兩軍、執法、人文等領域之交流，並於重大國際與地區議題，加強溝通協調。\n\n《新華社》載，雙方聽取中美外交安全對話、全面經濟對話、社會人文對話、執行與網絡安全對話四高級對話機制雙方領銜人之匯報，並就深化各領域合作，提出指導性意見。\n\n習近平強調：「四高級對話機制之設，乃吾與川普海湖莊園會晤時所定之戰略決策，於兩國關係之發展，具重要支撐之功。」\n\n又，臺灣問題，為中美關係中最要、最敏感之核心，亦關邦交之政治基礎。習近平願美方恪守一個中國原則，勿使大局受擾。川普則明確應曰：「美政府將堅持一個中國政策。」\n\n川習會之要點，復在共維國際核不擴散體系，重申致力於實現全面、可覈查、不可逆之無核化目標，不承認北韓為核國。\n\n據BBC報，中國為平壤最主要經濟來源，川普謂，於北韓無核化之問題，中國可「簡易速決」。習近平則曰：「兩國將繼續努力，全面落實聯合國對北韓之制裁。」\n\n兩國強調，藉對話談判，於北韓無核化目標，有共同願景，並致力維護北韓之和平與穩定。\n\n中國外交部副長鄭澤光言：「雙方重申兩軍關係之重要，願擴大各層級交往與對話。中方歡迎美防長馬蒂斯明年上半訪華，美方亦歡迎中方高級軍方代表團明年下半訪美。雙方同意舉辦年內首屆兩軍聯合參謀部對話、人道救援減災聯合實兵演練與研討交流。」\n\n又，川習二人表支持維護南海和平穩定，支持依公認國際法，尤1982年《聯合國海洋法公約》，以友好談判協商，和平解決爭端，支持以對話管控爭議。兩國亦支持維護各國依國際法所享之航行與飛越自由，同意於海洋環保等領域，展開更多對話與合作。\n\n終，雙方就加強網絡安全、追逃追贓、遣返非法移民、禁毒等領域合作，達成共識。並願共同努力，促進中美雙向留學，推進教育、科技、文化、衛生等領域合作。\n\n中國允行「優秀美國學生短期留學中國計畫」，未來四年，向美提供一萬學分生獎學金名額。雙方亦歡迎每年於兩國舉辦「中美青年創客大賽」，並於兩國新設若干「中美青年創客交流中心」。", "ground_label": "zhtw_classical"}
{"text": "美總統川普與中國國家主席習近平，壬寅年九日同現北京之人民大會堂。（湯森路透）\n\n川普總統（Donald Trump）八日始行亞洲之役，抵中國，受北京高禮相待。其人亦以「高配合」報之於習氏之盛迎。美聯社（AP）謂：二人皆戒媒體，九日記者會，俱不納問，避難題以全其貌。\n\n習氏素不願與媒體多接，故歷來訪華之美總統，罕有受記者質問者。前總統歐巴馬（Barack Obama）二〇一四年來華，習氏僅「略應」一中國官媒記者之問。時有美記欲問京師是否將寬記者簽證之制，習氏拒答，但曰：「凡諸媒體，皆當尊中國之法。」\n\n川普此行中國，與中外記者幾乎無交。於他場簽約儀式，亦不納問。是日，中企與美商團訂多項協議，購噴射機、大豆及諸物資。\n\n自登極以來，川普因「俄羅斯門」為本國媒體所窮追，素對記者無善言，更指媒體為「美國人民之敵」。加之近時槍擊案頻仍，而川普主擁槍，遂復為輿論焦點。較之川普常與媒體隔空相譏，習氏則幾不納問。\n\n京師獨立政論家章立凡（音譯）曰：二人於媒體皆極警覺，「恐遇難題，致遭羞辱。」\n\n為護習氏之譽，京師於電視轉播川普赴人民大會堂閱兵之際，閉網路即時論壇之留言。中國社羣平臺新浪微博，唯見《人民日報》之報導，餘多被「篩」，僅存數十則讚譽，或直接封閉留言功能。\n\n經「自由微博」還原留言原貌，被刪者有諷京師交通異常順暢之語，及問川普能否上推特之言。此「自由微博」者，專察中國網審之機構也。\n\n章立凡謂：京師之審查，實見其「無自信」，「若果有自信，何故對民言批評如此惶惶？」", "ground_label": "zhtw_classical"}
{"text": "印度海軍現役基洛級潛艦「辛杜格霍斯號」。（圖取自美海軍）\n\n《塔新社》傳，近年致力軍備進展之印度，其海軍高層告諸媒體，擬將麾下一艘前蘇聯所造、服役已三十二年之基洛級柴電潛艦，疑以贈予鄰國緬甸，使彼國海軍創立以來首得潛艦。\n\n此艦名曰「辛杜維爾號」（INS Sindhuvir），於二月間始由印度斯坦造船廠（Hindustan Shipyard）竣事除銹改裝。印度高層言，艦體諸物已備，惟缺人員與系統之訓，隨時可移交緬甸。\n\n印度擬將蘇聯製基洛級潛艦轉售緬甸，據源——https://t.co/64ksClvImZ #GoogleAlerts\n\n— khalid jamil kirmani (@KhalidKirmani) 四月七日，二〇二〇年\n\n然此轉售之舉，原廠俄羅斯國防出口公司（Rosoboronexport）迄今未置可否；印度亦未明言緬甸購價幾何，或以租借之式，移此艦於鄰國海軍。\n\n辛杜維爾號者，印度基洛級第四艦，由前蘇聯北德文斯克造船廠（Sevmash）所造。其於一九八八年八月編入服役，至今未替，母港駐孟買。\n\n潛航排水量三千零七十六噸，艦長約七十二點六公尺，最高速潛航可達十七節。潛行作戰半徑六百四十公里，可容五十三員官兵登艦。武備有五十三型魚雷、三M-五十四「口徑」潛射飛彈，及九K三十四便攜式防空飛彈。\n\n印度海軍現有同級潛艦十艘，惟九號艦「辛杜拉克沙克號」（INS Sindhurakshak）已除役。此艦因二〇一三年重大爆炸，沉沒於孟買，雖撈起，損傷過重，遂決不修，於二〇一七年以演習靶艦擊沉。\n\n面對艦隊老邁，俄國原廠近亦提出「三加三」之策，以總價十八至二十億美元（約新臺幣五百四十一至六百零一億元），助印度升級三艘舊艦，並移交三艘新版俄海軍基洛級潛艦，以補印度海軍戰力之缺。\n\n俄國向印度提供三艘翻修基洛級潛艦 https://t.co/oRtg2LIgUQ\n\n— The Diplomat (@Diplomat_APAC) 四月四日，二〇二〇年", "ground_label": "zhtw_classical"}
{"text": "百元美鈔者，面額一百美元之紙幣也。（pixabay）\n\n今之最大面額紙幣，其患最深，宜最先汰之。\n\n以美利堅合眾國言之，最大面額者，五十與百元美鈔也。最簡者，效加拿大之法，自二○○○年始，漸次廢一千加元紙幣；或法新加坡，自二一四年始，逐漸停用一萬星幣紙鈔；瑞典亦於二○一三年起，淘汰一千克朗紙幣。美可徑止印新百元與五十美元紙鈔，並令金融機構收舊鈔，送還央行，以換以銷。歷時既久，大額紙幣於貨幣供給中，自漸減為小數。\n\n附言：或有智者問曰：此過渡期間，大額紙鈔豈不因供給不足，而價騰貴乎？蓋央行不復印新鈔，以維其價與面額等，若然，如古茲曼之流毒販黑道，或因持現金而獲巨利。然此慮無之，蓋持大鈔者，尤憂政府索其資料，如入銀行必通報，甚或懼其鈔票被宣為無效。故實則大鈔不漲價，反或需折價售之。\n\n漸次淘汰大鈔，可歷數十年，亦有速法。如政府定一期限，明令作廢。持鈔者可於期前，往民間銀行或政府機關換他幣。赴聯邦機構換鈔，或於某額度內免費，額外則收手續費；民間銀行亦可酌收費，以償文件作業、辨偽、安保等事，其費上限，可由律令定之。政府亦當與外國央行協作，使持鈔者於國外亦可換幣；外人持現金來美換幣，須配合萬美元以上主動申報之入關規定。\n\n換幣期限，宜先定之。為免空談，姑設兩年內可於民間銀行兌換，更長者（如七年內），可往各區央行分行換之。此法實乃標準貨幣改制之策：初則便於眾人，然時日愈久，則愈煩，需行更遠，填更多表，揭更多情，尤以換巨額者為甚。\n\n昔歐元區諸國，易舊幣（如德馬克、法法郎、義里拉）為新歐元，可為此淘汰計畫之參據。然如第六章所言，政府於淘汰紙幣時，對攜巨額大鈔者，無論欲換小鈔或電子貨幣，皆可更嚴求其詳情，蓋其志在廢紙幣，非僅易新幣，故不必憂損新幣之需求，可更強力執法。\n\n面額較小之紙幣，可無限期流通，如轉換前二十年。至末期，可斟酌行之，然吾主張：令小鈔亦併入電子貨幣，或新鑄五、十美元硬幣。如此，攜藏萬美元以上，將非易事。\n\n盡換小鈔為硬幣，所以使替代難也。雖僅汰大鈔，已大有益。百萬美元之百元美鈔，重約十公斤，疊之高百零九公分，可納於大購物袋；若以二十元鈔，則重五倍；若以十元，則重百公斤，高近十一公尺，點數、驗真、處理、儲存，皆費倍增。雖可用小鈔代之，然重體皆增，藏處亦貴。若終皆換硬幣，則重體非紙幣可比矣。然若規劃謹慎，硬幣於日常交易不覺不便，然若欲大規模運輸或匿藏，則大為艱難。\n\n未來倚賴硬幣之思，源自古中國。昔者硬幣以鐵及他重賤金屬鑄，非真金白銀，故人速納紙幣。若他日經濟大衰，央行或被迫短期內行嚴厲負利率，則硬幣點數儲存之成本，必遠逾今日。雖行必要之負利率，亦不懼民轉現金。吾推測，若限最大面額為十美元，則央行於常時行負三％之利率，亦不致引資金由國庫券遁入現金；甚至負利率之幅可更廣，唯時日稍短。若有必要，亦可他策以增囤幣成本，如再存入機構收手續費，或（極端時）更複雜之法，詳見第十章。紙幣既減，雖更少更不便，民亦速能接受。\n\n須知今之主流私人支付工具，已提供小額交易之準匿名機制，如預付卡。當現金漸廢，尤當加力防其成大額資金匿名轉移之途徑；實則諸國政府已留意之。\n\n終之，或問：紙幣既不為正式經濟所納，何以制罪犯相用百元美鈔交易乎？雖或仍有此習，然如書中數處所言，若此替代媒介不能購日常之物與服務，則其流動與價值必急降。故憂罪犯仍用百元鈔者，無足懼。明言之，百元鈔若無大折，彼輩亦不願用之。彼時百元鈔，將愈不便，愈難處。縱有市，亦速邊緣化。\n\n**作者簡介  \n肯尼斯．羅格夫 KENNETH S. ROGOFF**", "ground_label": "zhtw_classical"}
{"text": "摩納哥親王亞伯特二世患肺炎，確診。（湯森路透）\n\n歐洲之摩納哥，十九日宣告，國王亞伯特二世（Prince Albert II）染新型冠狀病毒肺炎（COVID-19，俗稱武漢肺炎）。乃全球首位罹病之元首，然其病不劇，猶能執政務。\n\n三日前，摩納哥一國務大臣亦確診。亞伯特二世之前，該國已九人確診。\n\n摩納哥處法國之南，惟臨地中海，境唯南端與法接壤，餘皆被法包圍。又為世界第二小之國，土僅二點零二平方公里，民不滿四萬。", "ground_label": "zhtw_classical"}
{"text": "所謂「居家庇護」者，本謂戰時或遇核災，民當就地避難，待勢安而後出也。紐約州之制，則民猶得保日常所需之行止自由。（攝影：李濠仲）\n\n紐約市染新冠肺炎者續增，二十四時內（十九日）確診者躍至三千六百一十五人（二十二人死亡），致紐約州總確診逾四千，為全美諸州之冠，且佔全美三分之二以上。州長古莫雖謂防疫宜徐圖之，然病毒傳播過速，十九日州府新令，將企業每日勞力減至百分之五十，復遽降至百分之二十五，紐約州遂入準「居家庇護」之境。民已被告，除急務、購物、戶外運動（如慢跑）、遛犬外，盡量居宅，且務與人遠距，以避傳染（舊金山之法，距六英尺）。\n\n紐約市人稠勢急，情狀嚴峻，不足怪也。今疫情最劇者，布魯克林區，一千零三十例；皇后區九百八十例；曼哈頓九百七十六例；布朗克區四百三十六例；史坦頓島一百六十五例。住院者五百五十四人，其一百六十九人居重症加護病房。市長白思豪言，紐約須擴大檢測，以遏疫情蔓延，然如「得來速」檢測點，仍以中、重症者為先，五十歲以下、無確診接觸史之輕症者，惟可居家自隔。\n\n迄今，紐約甘迺迪機場人員、地鐵、公車、鐵路、學校教職、警察、Amazon職員及紐約職業足球俱樂部（NYCFC）球員，皆有染者。傳播途徑難追，古莫遂以行政令，命全州企業七十五％員工強制居家。  \n\n所謂「居家庇護」，本謂戰時或遇核災，民當就地避難，待勢安而後出也。然無論舊金山三週之「居家庇護」，或紐約令七十五％勞力居家之準「居家庇護」，皆與本意大異。尤民仍保日常所需之行止自由，無交通管制，大眾運輸與交通未斷。州府且明言，不可致「封城」之境，諸城仍維基本運作。", "ground_label": "zhtw_classical"}
{"text": "日本陸上自衛隊（美聯社）\n\n中國解放軍於八月初於臺灣周遭舉行大規模演習，示威北京具備針對美日於該區之軍事基地施襲之能力，致美日同盟警戒日升，軍事專家謂，此次演習強調避免臺海發生重大軍事衝突，並增強琉球羣島防禦之力。\n\n中國為反制美國眾議院議長裴洛西（Nancy Pelosi）訪臺，於臺灣附近海空舉行軍演，且向日本經濟海域發射彈道飛彈。據日本時報報導，中國軍事評論員宋忠平謂，演習之目的在威嚇「臺獨」分子，並警告美日等外力干涉勢力。其畢業於解放軍火箭軍工程大學，謂演習對中國最大之益，在於試驗對臺軍事戰略之成效。琉球羣島隸屬沖繩縣，距臺灣僅約十公里，宋忠平警告：「美日若敢軍事介入臺事，妄圖製造兩中國，解放軍必堅決反制。」\n\n**（延伸閱讀：中國專家揭習近平最深恐懼 董尼德：中共不敢攻臺只會恐嚇****）**\n\n前美國國防部東亞事務資深顧問肖夫（James Schoff）謂，中國最新軍演較前數次顯見「顯著進步」，此次包括飛彈發射及陸、海、空三軍協同作戰。其謂，雖中國軍力日增，然美軍仍握技術與實戰經驗之優勢，然總體而言，此次情勢凸顯避免大規模衝突之必要。\n\n肖夫謂：「餘以為中國或有意封鎖或完全控制臺灣海峽，或欲使美軍認知，未來臺灣海峽將為美軍之禁區。」至於五枚落入日本經濟海域之彈道飛彈，乃有意向東京展示中國之目標打擊能力，以阻日本允美軍使用其在地基地以保臺。\n\n日本防衛省區域研究部部長門間裏良謂，中國此次軍演可稱「第四次臺海危機」，其範圍逾於第三次臺海危機。其謂，實彈演習提升「臺灣有事，即日本有事」之意識，並指出東京加強琉球羣島防禦之必要。\n\n鑒於中國沿海發射飛彈之能，肖夫謂，美軍或須於沖繩縣及琉球羣島其他地區部署短程或中程飛彈。近來傳聞日本政府擬於西南諸島部署千枚長程飛彈以抗衡中國。\n\n**（延伸閱讀：讀賣新聞：日本擬擴大部署1000枚長程巡弋飛彈 加強軍力反制中國****）**\n\n然肖夫亦謂，其不以為美軍應大幅增兵日本以應對任何臺灣突發事變，蓋華府正研議與日本自衛隊整合作戰之機動性，「吾等正覘日本國防策略，以其或影響我等決策。」於日本首相岸田文雄推動下，日本政府擬於年底更新國防文書。\n\n門間裏良謂，見俄羅斯侵烏陷入苦戰，中國或將重新意識侵略臺灣之艱難，然其仍以為，北京或於習近平集權之下，於二〇二七年解放軍慶祝建軍百年之際，圖取東沙羣島。", "ground_label": "zhtw_classical"}
{"text": "我國防部公佈中共山東號於三月三十一日現蹤臺灣海峽。（美聯社）\n\n中國解放軍於一日發動大規模環繞臺灣本島周邊海域之軍事演習，歐盟對外事務部主動發布聲明，表達關切，指出軍演升高臺海緊張，重申歐盟對維護臺海現狀有直接利益，強調反武力、反脅迫之立場。\n\n歐洲聯盟對外事務部（EEAS）於中歐時間一日近暮時發布聲明，首指「中國圍繞臺灣之大規模軍事演習，正在升高海峽兩岸之緊張關係」。\n\n聲明謂，臺海和平穩定，於區域與全球安全及繁榮具戰略重要性。維護臺海現狀，乃歐盟之直接利益，歐盟反對任何以武力或脅迫改變現狀之單方面行為。\n\n歐盟並再呼籲各方保持克制，勿舉任何可能進一步加劇緊張之舉動，宜以兩岸對話解決爭端。\n\n共軍於臺北時間一日晨七時半宣佈「聯合演訓」。\n\n國防部下午指出，中共七十一架次軍機、軍艦二十一艘、四艘海警船於臺海周邊與西太平洋實施操演，山東號航空母艦位於臺灣東南方二百二十浬，國軍嚴密監控。", "ground_label": "zhtw_classical"}
{"text": "一貨櫃船於巴西桑托斯港載大豆，是日也。（美聯社）\n\n美總統川普關稅之策將於二日公佈，全球貿易戰將一觸即發，巴西或得利焉，以中國需求日增也。若美對華課以重稅，則巴之農產，如大豆、雞肉、牛肉，將為華之主要進口之選。且巴不獨得利，又積極求他貿易之機，如向美輸鞋類，以代中國之供。  \n\n巴面美關稅之挑，與中貿易日密，中對巴之投資亦日增，益固兩國經濟之合。可謂巴藉擴外貿，尤重於中之交，以應全球貿易之變局。  \n\n《華爾街日報》載：全球貿易戰興，巴倚其顯優，求新機。華人買家始囤巴之大豆，以北京將報復川普之稅，對美農產課稅也。自棉至雞，巴之供者皆望華需日增。以大宗物為主之巴基準股指，今歲已漲九%，而同期標普五百指數反跌四點二%。  \n\n實則近年，巴與中之貿易日廣。巴有豐牛肉、鐵礦、石油等資，中則有巴所需之資，以建急需之基礎設施。  \n\n又巴見向美及他國增輸之機。巴為亞洲以外最大鞋產國，冀能多輸鞋於美，以代中國之品。雖巴亦將面臨美將於二日公佈之新稅，然華或受更重之稅，使巴品相對為優。  \n\n川普亦嘗指巴之高稅，然美與巴久有貿易順差，經濟學家謂巴受新稅之害較輕。聖保羅APCE顧問公司首席經濟學家佩爾費託（André Perfeito）曰：川普重組貿易，此乃巴之新機，雷亞爾近益強，見全球貿易之樂觀也。  \n\n自二〇一八年起，川普對華課稅，最大之利者，乃巴西也。  \n\n— S.L. Kanthan (@Kanthan2030) 二〇二五年三月三日  \n\n南美農業巨國，已成中國最大之大豆及穀物供應者。  \n\n明晨，北京將宣佈對美食品加課關稅。 pic.twitter.com/gUhWqeyp1x  \n\n又，巴總統魯拉（Luiz Inácio Lula da Silva）上週訪日，與日相石破茂定協，開日本市場以納巴牛肉。據二〇一九年之約，日今自美進口牛肉約四十%。分析家謂，川普將對全球汽車進口課稅，日或重審昔約。  \n\n魯拉於日受訪曰：「川普非世界之警，唯美之總統耳。吾輩當破保護主義，以保自由貿易之長。」  \n\n美仍為巴最大外資者，巴亦為美於北約外之主要盟友。巴為美鋼鐵主要輸出國，然已受川普廣課鋼鋁稅之害。今巴正與川普政府談，以減鋼業之稅損。然投資者與商界對川普之復出仍持樂觀，謂巴將因全球貿易緊張而獲利，尤以華需日增為主。  \n\n巴農業顧問公司Datagro負責人納斯塔裏（Plínio Nastari）曰：全球貿易緊張，將使華自巴購穀物與蛋白質日多，減對美之需，促巴對華輸大豆、牛肉、雞肉日增。  \n\n自二〇〇九年逾美為巴最大貿伴，中已於巴投資逾七百億美元，引巴商政之首領。今中企控巴電力約十分之一，建多港口、道路，及數百里鐵路。中製汽車遍聖保羅。總統盧拉早以中巴關係為要務。  \n\n巴近專務擴國內鐵路網，以減成本，應糧價膨脹。中資國企「中國鐵路」助建菲奧爾鐵路（Fiol railroad），連巴中心農區與東北諸港。巴交通部長費爾希奧（Renan Filho）曾言：中具國際專業與投資之能。  \n\n「巴被視為可靠且安全之供者，尤於今時，」一巴專家言，「諸國多轉他處以避華盛頓之單邊貿易政策。」 https://t.co/tb1IBczRPg pic.twitter.com/WZpx0gCzRf  \n\n— 中國新華通訊社 (@XHNews) 二〇二五年三月三十一日", "ground_label": "zhtw_classical"}
{"text": "林劍今起攝外交部發言人職。〔取自微博〕\n\n中國外交部發言人毛寧於今（十八日）例行記者會中，引介新任發言人林劍，並令其主理記者會，外界關注者，林劍於赴外交部任職前，曾任新疆職務，其上級官員更為受制裁對象。\n\n新華社報導，林劍今日於毛寧引介下，主持外交部記者會，答中外記者問約二十條，為中國外交部自一九八三年設發言人制以來第三十四任發言人。今外交部發言人有新聞司司長華春瑩，副司長汪文斌、毛寧、林劍等四人。\n\n新任！林劍膺外交部第三十四任發言人。 pic.twitter.com/ymXVVpODeB\n\n— 水城觀天下 (@shui_dao62398) 二〇二四年三月十八日\n\n林劍生於一九七七年，據環球網載，林劍畢業於北京外國語大學英語系，後為外交部選中，遣往丹麥留學，歸後任駐丹麥大使館職，繼而歷任波蘭大使館、外交部歐洲司參贊（臺謂參事）等職。至二〇二〇年，授新疆生產建設兵團外事辦公室黨組書記、主任。\n\n據南華早報載，新疆生產建設兵團者，類國營事業，以開疆屯墾為務，素被視為中共迫害百萬新疆維吾爾人之主要執行機構。自二〇二〇年以來，該兵團若干官員遭歐美等國制裁，包括前政治委員、今任西藏黨組書記王君正等。歐盟指，關押維吾爾人之再教育營，多由兵團公安局掌理，故直接對該部門施行制裁。", "ground_label": "zhtw_classical"}
{"text": "烏克蘭兵士，二月八日於東境頓內茨克州發無人機。（美聯社）\n\n彭博新聞載，烏克蘭官員近時請美國總統川普政府，許其動用俄羅斯為西國制裁所凍結之三千億美元資產，以購美製兵械。\n\n有聞，數週來，烏克蘭於與諸盟國及美廷之數次會晤中，屢言以俄資凍結之款購兵械，且已直陳川普（Donald Trump）之議，然川普未允。是報，白宮不置可否。\n\n自二〇二二年二月俄人侵烏以來，全球七工業國（G7）與歐盟遂施制裁，包括凍結俄國央行資產，多為歐洲清算銀行（Euroclear Bank）所扣。今G7僅用其凍資之利潤，貸烏克蘭五百億美元。\n\n昔拜登前總統倡之，數歐國遂凍俄資；及川普即位，歐國復議凍資之策。一歐洲外交官告彭博，以多數凍資在歐，此或可為歐洲於烏和議中一籌也。\n\n然尚有諸國，對動用俄資持謹慎。由歐洲清算銀行所管之凍資，多在德、盧森堡、比利時三國，此三國深憂若沒收俄資，恐致金融動盪，或生法律等患。歐洲央行亦警，沒收俄資，或損歐元體系之安。俄官揚言，若資被沒，立時報復；莫斯科已備程序，以扣境外外人資產。", "ground_label": "zhtw_classical"}
