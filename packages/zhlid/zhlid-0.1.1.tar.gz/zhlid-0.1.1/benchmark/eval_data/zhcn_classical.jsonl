{"text": "孔子\n大成至圣先师孔丘，字仲尼，子姓，孔氏，敬称孔子、孔夫子，生于鲁昌平乡陬邑。其先宋人也，曰孔防叔。防叔生伯夏，伯夏生叔梁纥。纥与颜氏祷于尼丘。鲁襄公二十二年而孔子生。生而首上圩顶，故名曰丘。年十九，取宋丌官氏。年二十，生子鲤，为委吏。年二十一，为乘田。年二十四，母颜氏卒。年三十四，适周，问礼于老聃，学琴于师襄，习礼于郯子，学射于苌弘。年三十六，在齐闻韶。年五十一，为中都宰。年五十六，摄相。年五十七，适陈。至后周游天下，辗转列国，见道义不行，退而居鲁国，设教于杏坛。年六十八，删诗书，赞周易，订礼乐，修春秋。年六十九，子鲤卒。年七十三，以鲁哀公十六年四月己丑卒。葬鲁城北泗上，弟子皆服三年。子贡庐冢上六年，然后去。弟子及鲁人往从冢而家者百有余室，因命曰孔里。\n\n**褒封**\n 汉平帝封宣尼公- 汉和帝封褒尊侯- 北魏孝文帝封文宣圣父- 后周宣帝封邹国公- 隋文帝封宣师尼父- 唐高祖赠称太师- 武周则天皇帝封道隆公- 唐玄宗封文宣王- 宋真宗封元圣，又改至圣- 元武宗封大成至圣文宣王- 明嘉靖更号至圣先师- 清顺治更号大成至圣文宣先师，又改大成至圣文宣王- 民国更号大成至圣先师\n\n**评**\n 司马迁曰：「《诗》有之：『高山仰止，景行行止。虽不能至，然心乡往之。』余读孔氏书，想见其为人。适鲁，观仲尼庙堂车服礼器，诸生以时习礼其家，余低回留之不能去云。天下君王至于贤人众矣，当时则荣，没则已焉。孔子布衣，传十余世，学者宗之。自天子王侯，中国言六艺者折中于夫子，可谓至圣矣。」- 周子《释菜文》曰：「道德高厚，教化无穷，实与天地参而四时同，其惟孔子乎！ 」- 程子曰︰「孔子之道，著见于行，如《乡党》所载者，自诚而明也。」- 宋王禹偁《仲尼为素王赋》曰︰「千龄万祀独此一儒者。」\n\n**据**\n 《史记》【孔子世家】\n分类:周列传", "ground_label": "zhcn_classical"}
{"text": "春秋之世，秦在西陲，盖宗周故地也\n秦，周之诸侯也。嬴姓赵氏，周武王以其先非子善养马，封于秦，以为附庸。平王元年，迁洛邑，以秦襄公有护王之功，建诸侯，据故宗周地。\n秦德公元年都雍，至秦献公二年迁栎阳，居雍凡三百年，故城遗迹尚存。\n春秋中，秦缪公欲霸，败于晋殽，乃转而西向，霸西戎。\n其势不及晋、楚。至秦孝公用商鞅变法。其子秦惠文王僭王号、灭蜀，遂成大国。山东诸国欲合纵弱秦，为秦张仪连横所解。秦庄襄王间灭周，秦王政二十六年尽灭六国，一统天下。车同轨，书同文，行同轮，混同天下之习，定于一尊，以传万世。然，役民以建，苦民尤甚，民乃欲反。又十二年，始皇崩，传位胡亥，受制赵高，朝政紊乱、民变四起。越三年，子婴继立，亡于刘项。起襄公元年甲子，迄二世三年甲午，历二十七世，三十二君。凡五百七十一年。\n\n**政**\n\n**政制**\n秦制，以三公九卿主事。商鞅奠基而李斯开之。皇帝为尊，制诰调度，悉奉其意，而公卿参政事。丞相宰辅，位冠三公。御史大夫监察百官，太尉掌军政，共翼辅相。九卿以卫尉护宫、郎中令掌警卫、太仆掌宫中车马、廷尉掌法、典客掌交、奉常掌宗庙礼仪、宗正掌皇室内事、少府掌税与造、治粟内史掌财、内史掌都与关中、将作少府掌宫室兴建。\n\n**律法**\n秦重法家，刑罚整全。然残而暴，致「奸邪并生，赭衣塞路，囹圄成市，天下愁怨，溃而叛之。」。罚有死刑、肉刑、笞刑、徒刑、迁刑、耐刑、罚金、赎刑、连坐、贬官、谇刑。死刑有九，枭首、弃市、斩、车裂、磔、戮、定杀、生埋、绞也。肉刑有四，黥刑、劓刑、刖刑、宫刑也。徒刑有八，城旦舂者男修城而女舂米、鬼薪者男砍柴、白粲者女择米祭庙、司寇者疆役、罚作复作者男戍疆而女劳于官府、侯者御敌、下吏者官吏服役、隶臣妾者成官奴也。\n秦制「五家为伍，十家为什」，相互监察，设长以治。\n\n**秦世系**\n周孝王封非子于秦邑，复嬴祀，号秦嬴\n秦嬴非子\n秦公伯\n秦仲\n秦庄公也\n秦襄公 始为诸侯\n秦文公\n秦宪公立\n秦出公\n秦武公\n秦德公 迁雍\n秦宣公\n秦成公\n秦穆公任好\n秦康公英\n秦共公和\n秦桓公荣\n秦景公石 僭天子葬仪\n秦哀公\n秦惠公 与孔子同时\n秦悼公\n秦内乱，伍封平之，立嬴利\n秦厉共公利\n秦躁公\n秦怀公\n秦灵公\n秦简公悼\n秦惠公\n秦出子\n秦献公师隰\n秦孝公渠梁\n秦惠文王驷\n秦武王荡\n秦昭襄王\n秦孝文王柱\n秦庄襄王子楚\n秦始皇帝政\n秦二世皇帝胡亥\n秦王子婴\n持节降沛公，秦亡\n\n**引据**", "ground_label": "zhcn_classical"}
{"text": "高锴，唐人，高𬬩弟。元和九年登进士第，升宏辞科，累迁吏部员外。太和三年，准敕试别头进士明经郑齐之等十八人。榜出之后，语辞纷竞。监察御史姚中立以闻，诏锴审定。乃升李景、王淑等，人以为公。六年二月，自司勋郎中转谏议大夫。七年，迁中书舍人。九年十月，以本官权知礼部贡举。开成元年春，试毕，进呈及第人名，文宗谓侍臣曰：「从前文格非佳，昨出进士题目，是朕出之，所试似胜去年。」郑覃曰：「陛下改诗赋格调，以正颓俗，然高锴亦能励精选士，仰副圣旨。」帝又曰：「近日诸侯章奏，语太浮华，有乖典实。宜罚掌书记，以诫其流。」李石曰：「古人因事为文，今人以文害事，惩弊抑末，实在盛时。」乃以锴为礼部侍郎。三年，任戊午科主考官，指裴思谦为状首。\n三年，榜出后，敕曰：「进士每岁四十人，其数过多，则乖精选。官途填委，要窒其源，宜改每年限放三十人，如不登其数，亦听。」然锴选擢虽多，颇得实才，抑豪华，擢孤进，至今称之。寻转吏部侍郎。其年九月，出为鄂州刺史、御史大夫、鄂岳观察使，卒。\n有子高湘登进士第，自员外郎知制诰，正拜中书舍人。咸通间，改谏议大夫。坐宰相刘瞻亲厚，贬高州司马。干符初，复为中书舍人。三年，迁礼部侍郎，选士得人。出为潞州大都督府长史、昭义节度、泽潞观察等使，卒。\n传高彦休乃高锴从孙，著《唐阙史》三卷。\n\n**引据**", "ground_label": "zhcn_classical"}
{"text": "曹操\n魏武帝，故汉臣也，爵至魏武王，曹氏，一曰夏侯氏，讳操，字孟德，小字阿瞒，又名吉利，沛国谯人也。父嵩，汉太尉，中常侍大长秋腾养子也，本夏侯氏子。\n操少好游侠，与袁绍、张邈善，尝与绍观人新婚，阴潜主人园中，大呼：「有贼！」人皆出，乃入劫新娘，还出失道，堕荆棘中，绍不得动，复大呼：「贼在此！」绍惧，惶迫力奔，遂以俱免。又尝问许劭：「我何如人？」劭不答，固问之，乃曰：「子治世之能臣，乱世之奸雄。」操大笑。梁国桥玄，世之名人，睹操而异之曰：「天下将乱，非命世之才不能济也，能安之者，其在君乎！愿以妻子相托。」年二十，举孝廉，除洛阳北部尉。造五色棒，灵帝爱幸小黄门骞硕之叔违禁夜行，棒杀之，名遂鹊起。\n\n**逐鹿天下**\n后以讨黄巾功，迁济南相，治污吏，郡界肃然。寻称疾归乡里，欲待天下清平方出仕。凉州贼起，征为典军校尉，会董卓擅权，卓拜为骁骑校尉，欲与计事，操以卓终必覆败，乃变易姓名，间行东归。至中牟，为亭长所疑，执之诣县，邑中或窃识之，为请，得解。过故人成皋吕伯奢处，伯奢不在，其子与宾客共劫操，取马及物，遂手刃击杀数人。\n初平元年春，诸侯讨卓兵起，举袁绍为盟主，操行奋武将军。卓焚宫室，劫天子西去，然绍等日置酒高会不行，操军遂自行，战不利，归而责让之：「诸君听吾计，使勃海引河内之众临孟津，酸枣诸将守成臯，据敖仓，塞轘辕、太谷，全制其险；使袁将军率南阳之军军丹、析，入武关，以震三辅：皆高垒深壁，勿与战，益为疑兵，示天下形势，以顺诛逆，可立定也。今兵以义动，持疑而不进，失天下之望，窃为诸君耻之！」三年，青州黄巾众起，杀兖州牧刘岱，鲍信等迎操领之，大破之，收降卒三十万，选其精锐者，号青州兵。时操欲迎父嵩之兖州，徐州陶谦密遣兵杀之，操东伐，所过十余城皆屠之，谦不敢出。会张邈、陈宫叛迎吕布，操乃回军攻布。三战，乃逐布。谦死，刘备领徐州牧。布乃奔备。\n兴平二年，操迎献帝，初，司徒王允与吕布共谋诛董卓，卓将李傕、郭汜杀允，布遁，傕、汜乱长安，帝还洛阳，操迎帝都许，改元建安，拜操大将军，封武平侯。袁绍耻在操之下，操辞大将军让绍，拜司空，行车骑将军。是年始屯田。\n吕布袭刘备，备来奔，程昱说操图之，曰：「方今收英雄时也，杀一人而失天下心，不可。」建安二年，操至宛，太守张绣降，悔之，复反，操军败，长子昂、校尉典韦皆战死，遂还许。袁术称帝，欲结吕布，布上其书，术乃攻布，不利。操以讨逆，击术。术闻操自来，弃军走，留数将，皆为操破之。三年，操征吕布，布守下邳，遂决水灌城，布将宋宪、魏续执布及陈宫，举城降。是时袁绍兼河北四州之地，众十余万，意欲攻许，袁术欲奔之，操遣刘备、朱灵击之，郭嘉等曰：「刘备不可纵。」悔，追之不及。备果袭徐州，并阴与董承等谋诛操。\n五年，谋泄，斩承等，征备，破之。备奔绍。汝南降寇刘辟叛应绍，绍遣备助之，操使曹仁击之，备败投荆州刘表。操与绍军官渡，绍兵盛于操，操用许攸计，袭袁绍粮屯，旋而击之，绍败而北走，操得许及军中人密书，皆焚之，曰：「当袁绍之强，孤犹不自保，况他人乎！」。六年又败绍于仓亭。七年，绍死，子尚嗣，与长兄谭相攻，谭败，降操。共击尚，尚连败，与绍二子熙遁乌丸，谭并其众，操怒，责其负约，谭惧，走保南皮。十年，操破谭，斩之。十二年，弃辎重奔袭乌丸，乌丸恃其远，不设备，猝然击之，其众大溃，尚、熙又奔辽东公孙康。操乃止，曰：「彼素畏尚等，吾急之则并力，缓之则自相图。」未几，康果斩尚、熙。\n\n**非复人臣**\n十三年正月，以操为丞相。七月征刘表，八月，表卒，子琮代，操至，遂降。刘备本附表，闻操南来，遂走夏口，遣诸葛亮联江东孙权，权使周瑜拒操于赤壁，操以北军不习水战，以舟师相连，瑜将黄盖建策火攻，盖以艨艟、斗舰数十，实以薪草，膏油灌其中，乘风起，放诸船，顷之，烟炎张天，操船连锁不得解，乃烧余船，引军北还，备遂有江南诸郡。\n十五年，作铜雀台。十六年，凉州马超联韩遂等起事，时超父腾尚质于许，操杀之，军函谷关，渡河击之，不利，遂间超、遂。超甚疑之，克日会战，以轻兵挑之，良久，乃纵虎豹骑夹击，大破之。超、遂走凉州，后超复叛，使夏侯渊平之。十八年，进爵魏公，建社稷宗庙。十九年，操令献帝诏伏皇后坐承谋逆，赐死，罪及二皇子。二十年，征汉中张鲁，鲁降，留夏侯渊守之。是年，刘备取益州。二十一年，进魏王。十一月，以孙权犯合肥故，征之，二十二年正月，败权于濡须口，引军还。二十三年，太医令吉本等攻许，败而斩之。二十四年，刘备攻汉中，夏侯渊战死，操亲征之，备据险而守，战不利，引军还。\n二十五年正月，魏王操薨，年六十六。遗令葬仪从简，谥武王，葬高陵。子丕嗣。丕篡汉，以武王为太祖武皇帝。\n操善治兵，郭嘉、荀彧以操有十胜：道、义、治、度、谋、德、仁、明、文、武。明略最优，横槊赋诗，固一世之雄也。军政之外，尤擅四言，自操身后，无人可比。与子丕、植并称三曹。魏室之好文学，盖自操始也。\n\n**家属**\n曹氏家谱- 正妻 丁夫人- 妾 刘夫人\n** 子 魏丰愍王 昂\n** 子 魏相殇王 铄\n** 女 魏清河公主- 继妻 魏武宣皇后 卞氏\n** 第二子 魏高祖文皇帝 丕\n** 第三子 魏任城威王 彰\n** 子 魏陈思王 植\n** 子 魏萧怀王 熊- 妾 环夫人\n** 子 魏邓哀王 冲\n** 子 魏彭城王 据\n** 子 魏燕王 宇- 妾 杜夫人\n** 子 魏沛穆王 林\n** 子 魏中山恭王 衮- 妾 秦夫人\n** 子 魏济阳怀王 玹\n** 子 魏陈留恭王 峻- 妾 尹夫人\n** 子 魏范阳闵王 矩- 妾 王昭仪\n** 子 魏赵王 干- 妾 孙姬\n** 子 魏临邑殇公子 上\n** 子 魏楚王 彪\n** 子 魏刚殇公子 勤- 妾 李姬\n** 子 魏谷城殇公子 乘\n** 子 魏郿戴公子 整\n** 子 魏灵殇公子 京- 妾 周姬\n** 子 魏樊安公 均- 妾 刘姬\n** 子 魏广宗殇公子 棘- 妾 宋姬\n** 子 魏东平灵王 徽- 妾 赵姬\n** 子 魏乐陵王 茂\n\n**据**\n 陈寿 《三国志》〈魏书一武帝本纪〉、〈魏书十四郭嘉列传〉〈吴书九周瑜列传〉- 裴松之注引《魏书》等- 刘义庆《世说新语》", "ground_label": "zhcn_classical"}
{"text": "德意志联邦共和国者，略称德国，中欧罗巴洲之国也，定都柏林。韩日称之独逸，日本又谓独乙，中越简称德，日韩简称独。方卅六万公里，口八千三百万余。旁接法兰西、瑞士、奥地利、捷克、波兰、丹麦、荷兰、比利时、卢森堡九国。\n\n**史**\n\n**古代至中世纪**\n德意志之民，世称日耳曼。罗马帝国时，匈人入寇欧罗巴，日耳曼诸族西迁，屡攻西罗马。至五世纪，有东日耳曼哥特族，入寇义大利半岛，终亡帝国。自五世纪以还，法兰克人建王国于高卢东北之地，五〇七年，并西哥特王国。法兰克国土日张，遂行采邑制，封有功之臣，为欧罗巴封建制之始，其王又奉基督教，以固其权。嗣后屡有分合。八〇〇年，查理大帝加冕罗马人之皇帝，为国之顶峰。至八四三年，传第三世，国分为三，德意志之地为东法兰克王国所据，又历九十三年，奥托一世掌其国；九六二年加冕为罗马帝国皇帝，号神圣罗马帝国，一曰德意志第一帝国。帝国主重器者，屡有更迭；至一一三八年，霍亨斯陶芬王朝掌政，至第三世亨利六世，国势至盛，迄腓特烈二世时，渐失势于德意志诸邦；一二五〇年，二世崩，帝国复始分。\n\n**近代**\n至十六世纪，帝国已裂为国二百余；复因新教兴，诸国各奉其宗，势为水火，邻国虎伺，遂挑三十年战争于一六一八年；战终，分裂之势不止，邦国竟至三百余。一七〇一年，普鲁士王国肇建。至十八世纪，屡经战事；德意志区虽以奥地利皇帝为帝国主，然诸国俱弗听其令。至一八〇六年，法兰西拿破仑终胁奥国弗朗茨二世弃罗马帝号，以建莱茵邦联；神圣罗马帝国亡。\n一八一〇年，西北德意志入法兰西第一帝国，以利行海禁于英吉利。一八一三年十月，拿破仑败军于莱比锡战役，退归莱茵河西畔，卅一日邦联遂终。一八一五年，按维也纳会议，立德意志邦联，复为奥国所控。至一八三四年，普鲁士王国盟三十七邦，组德意志关税同盟，摒奥地利。普、奥之争，终见兵刃于一八六六年，奥国败绩，南德意志拥奥者皆舍之，翌年复归关税同盟。\n\n**德意志一统**\n德意志帝国旗\n普鲁士以关税同盟为基，抗大德意志。历三十余年，诸邦拥小德意志之意日固。时德意志一统，所碍者有三：丹麦、奥地利、法兰西也。初，德意志人尝立法兰克福议会于一八四八年，欲以宪法保民权，以建小德意志，为腓特烈·威廉四世所忌，复为奥国所不容，终未竟其功。\n一八六一年，腓特烈·威廉四世崩，威廉一世即位。翌年议于国会，欲革新兵事，唯国会拒纳其预案。王本萌退意，唯前驻法大使俾斯麦以言劝止。俾氏既拥王所意，复言变革兵役之事必行，无所顾忌；王奇之，九月擢为相。既彊兵，遂击三邻。一八六四年，败丹麦，夺北德意志诸领地；一八六六年，败奥地利，既迫奥地利、匈牙利合奥匈帝国，复并数邦，终成北德意志邦联，奥国大德意志之梦，至此终为泡影。唯法兰西奉天主教为宗，于南德意志之势甚巨；一八七〇年，普法战争起，翌年俘拿破仑三世，南德诸邦遂入德意志为一。威廉一世加冕于巴黎凡尔赛宫镜厅，曰德意志皇帝；德意志帝国立，又曰德意志第二帝国。\n\n**两次大战**\n德意志第三帝国旗\n德意志归一，复为诸国所忌，其中法兰西失阿尔萨斯-洛林，引以为耻，时思复雠；帝国亦不善处邻。威廉一世时，俾斯麦力固德、奥暨德、俄之盟，既保东邻相睦，复胁法兰西不相犯。至威廉二世立，俾氏致仕。帝素自负，时奥、俄相争于巴尔干半岛，帝昧于形势，未续盟于俄；俄遂盟于法国。德意志东、西二邻，至此皆成其敌。帝又欲争殖民地于海外，英吉利遂盟于法、俄，曰三国协约。军备竞赛兴，战事遂不可免。一九一四年，第一次世界大战起，德意志、奥匈、奥斯曼、保加利亚战四载，终不敌英、法、美利坚诸国。战后巴黎和会立凡尔赛和约，加诸德国之赔款、裁兵、负罪之条甚苛，德民俱以为辱。遂成第二次世界大战之端。\n德皇逊位，魏玛共和国立。然德民以凡尔赛之雠未雪，背刺之说大盛。至一九二九年，美利坚股市崩，天下凋敝。德府一筹莫展，民多所忿懑。纳粹党希特勒以振工肆、彊国势为号，民心日附；既夺其政，乃废共和于一九三五年，立德意志第三帝国。复以雪耻故，始行征伐。一九三九年联苏联并波兰，第二次世界大战起，更盟于义大利、日本，建轴心国，天下皆陷兵燹。至一九四五年，美、英、苏诸国终败德意志，陷柏林，希氏自戕；未几美利坚复降日本，二战终。\n\n**战后分合**\n第三帝国既降，美、英、法、苏遂分占德意志，复因利益相左，终裂之为东、西二府，既各行资本、社会主义，亦为冷战前沿，两阵屡对峙于两德界首，尤以东、西柏林之争为最，既有苏联封锁柏林于前，复有东德立柏林围墙于后。西德得美利坚之助，配以国策得宜，复联法兰西等，相建欧洲经济共同体，政经为之一新，终出于东德之右，且立于七大工业国之林。迨一九八九年，东德民心思变，翌年并于西德，遂复一耳。德意志偕法国，以其政经之盛，今为欧洲联盟诸国之首也。\n\n**移民**\n异国之民多徙于德意志，其数量居世界次席。 \n分类:德国史\n分类:基础之文", "ground_label": "zhcn_classical"}
{"text": "唐，华夏朝代，帝胄李姓，都长安。兴于高祖渊，亡于哀帝柷。纪统二百八十九年，传廿二帝。时维中夏盛朝，九州郅治，四夷咸宾，荣显无复，笔之所难述也，乃曰「昭昭有唐，天俾万国」。\n\n**略史**\n高祖起晋中，定隋乱，得天下，即皇帝位，国号唐，都长安。中土诸朝今多以唐为最盛，尤以太宗、玄宗朝为极，号为「贞观之治」、「开元盛世」。其间，武曌尝篡唐而立周，中宗既归正，唐室遂复。贞观四年灭突厥，得漠南北。贞观十四年置安西都护，显庆五年亡百济，旋并高句丽，设都护于平壤，旋为新罗所侵，遂撤至辽东。至天宝时，贵妃杨氏见宠，其兄钊亦擢为要员，赐名「国忠」，又兼四十余职，专枢擅政，颠误朝纲。后右相李林甫毙，国忠代为机务，祸国更甚。十四载，平卢节度使安禄山起事，号「清君侧、诛国忠」，兵燹废政，唐室骤衰，曰「安史之乱」。时中原阢陧，河西诸州防务羸虚，辄为吐蕃所陷。其后，内有北衙宦者用事，外有河朔强藩割据，宪宗朝裴晋公克定藩镇而不能久治，文宗朝欲除阉竖而罹甘露之变，由是唐室威仪，丧失略尽。广明元年，黄巢率兵陷长安，旋败。而唐室将倾，朱温以功擅权，屠戮公卿。天祐四年，唐亡于后梁。\n\n**内政**\n唐世继隋而光大其政，曰三省六部，曰科举取士，曰萌荫，三省者，中书，尚书，门下也，科举取士者，门类繁多，曰明经、进士、明法、明算、明字、一史、三史、道举、童子、开元礼，而举人庶士之所重，唯进士，明经二科而已矣，公卿高门，则多袭父泽，承祖德，累世相继，谓曰萌荫。\n初唐方肇，太宗聚天下豪强于关中而拱卫帝京，由是科举虽具其名而无实，武后登天，欲制门阀以士人，始重科举。\n唐初因旧行府兵制，兼行募兵。玄宗时，府兵渐废。边徼之兵，为长征健儿。久之为藩镇，以兵为业，父子相传。禁中宿卫，北衙代行。天宝末，燕兵起，朝廷有郭子仪、李光弼而不能克河北，人视冀、幽、并犹视吐蕃、回鹘，俨然外邦矣。唐室既衰，乃仰神策军，至唐季，神策亦衰，不能征战，藩镇愈强。\n\n**户口**\n唐世户口，盛衰相因。盛时则皇家巨室，耗竭府库，衰则兵乱频仍，三中减二。太宗贞观朝，隋乱甫平，天下户不满三百万。其后破高句丽、高昌、迁徙其民以充州郡，加以善政，户口渐盈。至玄宗天宝十三载。计户九百六万九千一百五十四。此唐世之极盛也。难起，户口骤减。肃宗乾元三年，户一百九十三万一千一百四十五。其后乱渐平，户亦苏。德宗贞元朝，以州郡户口大减，省其官员。讫武宗会昌年，户四百九十五万五千一百五十一。其后有唐衰，僖、昭之间，国无宁日。史失其纪。\n\n**税**\n唐初四税，租调徭役。自玄宗以降，税弊久积，名目以百数，百姓终年供养无休。安史乱后，以兵役并作，户口大减，贫富之界日遐，民多流亡，安居者不过百中四五。朝廷之用不给。建中元年德宗乃从杨炎议，行两税法。至武宗、宣宗时，杂税复滥，百姓苦之。二庙因降制去弊，会昌元年、大中四年，再三申明其法。\n\n**外交**\n贞观四年，东国日本遣使犬上御田锹诣阙，太宗礼之，复遣渤海郡公高表仁至东国，以宣圣化。自是两百余年，往来不绝，至昭宗干宁元年，日本以右大臣菅原道真为遣唐使，道真奏废之，乃止。\n有唐一代，疆广舆阔，东起高句丽，西至疾陵城，凡一万三千六百五十里，置波斯都督府，盖今伊朗也。西京开远门外有石堠，谬曰「西极道九千九百里」，谓无万里行者，实一万二千里矣。\n\n**礼仪**\n唐有贞观礼、显庆礼、开元礼。主祀昊天上帝。贞观、显庆二礼，多并行。德宗以降，一行开元礼。\n自玄宗徂后，群臣行入合之仪。敬宗以降，月朔，皇帝御紫宸殿，群臣入合。毕，赐群臣食于廊下。\n赦囚、德音、立皇后、太子、诛朝敌、免三公、将相，其文曰制，以白麻纸为之，曰「宣麻」。赉赐、征召、索用、处分，其文曰诏。以白藤纸为之。降于军旅，则以黄麻纸。告身、与吐蕃、回纥、新罗、渤海及诸可汗书、以金色五花绫纸。\n**唐世系 =\n唐以降谥号长甚，故四字以上者不详列。- 唐高祖- 唐太宗- 唐高宗- 唐中宗- 唐睿宗 武氏篡唐- 则天顺圣皇后 遗诏称皇后，实为皇帝- 唐中宗 重祚- 唐睿宗 重祚- 唐玄宗- 唐肃宗- 唐代宗- 唐德宗- 唐顺宗- 唐宪宗- 唐穆宗- 唐敬宗- 唐文宗- 唐武宗- 唐宣宗- 唐懿宗- 唐僖宗- 唐昭宗- 唐昭宣帝，后唐谥昭宣光烈孝皇帝\n禅让朱全忠，唐亡\n\n**据**\n唐长孺《唐书兵志笺正》\n*杜佑《通典》\n*《唐会要》", "ground_label": "zhcn_classical"}
{"text": "健儿行将射球\n足球，大类蹴鞠戏，古亦有社职之。以两队，草场蹴皮球为戏。场甚广，两底置门。队凡十一人，分领一端，一人立其门前守，余蹴球以进对方门。攻守瞬息，观者不及屏息绝叹。设裁判以平争议，计时。凡一时二刻，终时进球多者胜。\n公元一九零四年五月廿四日，于法兰西之巴黎立国际足联，以平争议，定规矩。一九三二年，易总部，至瑞士苏黎世。今有二百有九球队。\n\n**发端**\n公元二零零四年初，国际足联以中国为足球所出，蹴鞠其源，主席布拉特亲颁「足球起源地证书」予山东临淄。先足球而类者，东欧希腊等国亦见焉。\n今人通以英格兰为现代足球之源。\n\n**参见**\n圆社\n\n**引据**", "ground_label": "zhcn_classical"}
{"text": "吕颐浩，字元直，沧州乐陵人，后迁齐州。南宋初宰相也。\n\n**传**\n熙宁四年生。颐浩之先本居于沧州乐陵，后迁齐州，颐浩即为齐州人也。\n哲宗绍圣元年，颐浩登进士第。先为密州司户参军，其后累迁诸官。\n徽宗宣和四年，从种师道攻燕京，命为燕山府路转运使。\n七年，颐浩尝以郭药师欲降金，而并至金，后归，复为河北都转运使，寻以疾辞。\n高宗建炎元年，拜为扬州知州。\n三年，除同签书枢密院事、江淮两浙制置使。是年，苗傅、刘正彦叛，迫高宗避位，颐浩、张浚、刘光世、韩世忠等将兵勤王，平苗刘之乱，迎帝复位，立大功，先拜尚书右仆射，复迁左仆射。既而，金复南侵，渡江，颐浩尝请高宗舟海以避敌。\n宋立国重文抑武，故相权与军权乃分。及南迁，兵马倥偬，故有为相者兼掌军者，颐浩即为其一。时颐浩权重，「枢府几无所预，颐浩在位尤颛恣」，故为人所惮。\n四年，浙西制置使韩世忠困金将完颜宗弼于黄天荡，颐浩请高宗亲征，御史中丞赵鼎即以冒进为疏，颐浩遂请辞，被命为镇南军节度、开府仪同三司、醴泉观使。后改为江东安抚制置大使兼知池州。\n绍兴元年，颐浩复拜相，拜少保、尚书左仆射、同中书门下平章事兼知枢密院事，与秦桧共，颐浩主外而桧主内也。\n二年，复命都督江、淮、荆、浙诸军之事，并于镇江开都督府；是年以韩世忠之军，颐浩、朱胜非创月桩钱，供以军需。然其善用私人，是以尝倾秦桧、李纲、李光等。\n三年，颐浩再罢相，除镇南军节度使、开府仪同三司、提举洞霄宫，改特进、观文殿大学士。其后虽累迁，然已无权矣。五年，封成国公。\n九年，金人归河南之地，高宗欲以颐浩守陕西，颐浩以老病辞之。后再赴召至临安，但以病未得见高宗，后遂归台州养之。夏四月初一，薨，年六十九，赠太师、秦国公，谥曰忠穆。\n孝宗淳熙十五年，颐浩得配享高宗庙庭。\n理宗宝庆二年，理宗图功臣像二十有四于昭勋阁，颐浩列于中。\n\n**著作**\n吕颐浩旧集十五卷，今有《忠穆集》行于世。 《全宋诗》录有其诗。\n\n**引据**\n《景定建康志·卷四十八·忠勋传》\n*《宋史·卷三百六十二·列传第一百二十一》\n分类:宋列传", "ground_label": "zhcn_classical"}
{"text": "燕昭成皇帝讳弘，字文通，文成帝之季弟。\n\n**纪**\n惠懿帝自立，拜中领军，封汲郡公。太平元年文成帝立，拜尚书右仆射，进封中山公，迁尚书令、司徒、录尚书事。太平二十二年文成帝病重，弘弑帝自立，即天王位，正月壬午朔，大赦，改年太兴。二月，立夫人慕容氏为皇后。二年正月，立少子王仁为太子。六月有鼠集城西，盈数里地中，西行至水，前者衔马尾，后者迭相衔尾而渡，识者以为民迁之象。七月，魏师来伐神高。八月，石城、辽东、营丘、城周四郡并降魏。九月，魏师还。徙民四万余户而西。\n三年六月，魏永昌王来伐。五年四月，遣右卫孙德乞师于宋。十二月，又遣尚书阳伊请迎于句丽。六年三月，端门崩。四月，魏又遣侍中建兴公虞弼、东平公鹅青来攻，克白狼。句丽将葛居、孟光率众数万随阳伊来迎，屯于临川。尚书令郭生因民之惮迁，开门而引魏军。魏军疑而不赴，生遂勒众攻帝，帝引句丽兵入自东门，与生战于阙下，生中流矢卒。句丽军既入城，取武库甲以给其众，城内美女皆句丽军人所掠。五月乙卯，帝率龙城见户东徙，焚烧宫殿，火一旬不绝。令妇人被甲居中，阳伊等勒精兵于外，而居光率骑后殿，方轨而进，前后八十余里，魏兵追至辽水，不击而还，遣使征弘于句丽，北燕亡。后二年，句丽察弘有归宋之意，遂杀之。\n\n**宗室**\n\n**祖**\n燕元帝，追尊\n\n**父母**\n父：燕宣帝，追尊\n*母：张太后\n\n**兄弟**\n燕文成帝\n*冯素弗，封辽西公，官至大司马\n*冯丕，封常山公，官至左仆射\n\n**后妃**\n王后：慕容氏，生太子冯王仁\n*夫人：王氏，生长乐公冯崇、广平公冯朗、乐令公冯邈\n\n**子孙**\n\n**子**\n冯王仁，太子\n*冯崇，封长乐公，后为魏辽西王\n*冯朗，封广平公，魏冯太后之父\n*冯邈，封乐令公\n*冯业，降宋封怀化侯，官至罗州刺史\n\n**女**\n冯氏，魏世祖左昭仪\n\n**孙**\n冯熙，魏昌黎王，太师，洛州刺史\n\n**孙女**\n冯太后，魏文成帝之皇后\n\n**曾孙**\n冯融，业孙，梁罗洲刺史\n\n**玄孙**\n冯宝，融子，娶俚人主冼氏女为妻，开汉俚联姻之先。宝为梁简文帝封保护侯，冼夫人封保护侯夫人\n\n**后代**\n冯仆，宝与冼夫人之子，陈高祖封仆为阳春郡太守、崖州总管、平原郡公\n**冯盎，仆子，唐拜盎为上柱国、高州总管，封吴国公\n***冯智玳，盎次子，官至左武卫将军。唐中官高力士之祖\n****冯君衡，智玳子，唐潘州刺史\n*****高力士，本名冯元一，誉作「千古贤宦第一人」，封齐国公\n\n**引据**\n《 魏书·卷九十七·列传第八十五》\n*《 资治通鉴·卷一百二十一》\n*《 资治通鉴·卷一百二十二》", "ground_label": "zhcn_classical"}
{"text": "阮氏，出偃姓，黄帝时贤皋陶后也，同宗有诸嬴。初居泾水，商封阮国。文王兴周，北灭其国，国人流散，约以国号为氏。亦有石氏改阮氏者。陈天康元年，有阮卓为新安王府记室参军，随府转翊右记室，带撰史著士。及平欧阳纥，交址夷獠往往聚为寇抄，卓奉使招慰，后越南有阮氏。故华越诸阮，当为一家。又越南嘉定阮氏成王业者，改阮福氏，以为国姓，以区别诸阮。盖阮系越南大姓，俯拾皆是。\n\n**名士**\n秦将阮翁仲\n汉建安七子阮瑀\n魏晋竹林七贤阮籍、阮咸\n陈阮卓\n清两广总督阮元\n民国名伶阮玲玉\n\n**越南**\n西山三阮诸王\n阮肇祖淦\n阮太祖潢\n胡志明（本名阮必成）\n分类:姓氏", "ground_label": "zhcn_classical"}
{"text": "铳，火器之小者也，大者曰𪿫。或称鎗、枪。枪者，本谓木两头锐，以拒人之械也。清人以之称铳，遂杂有此意。\n\n**简史**\n\n**初时**\n 火铳始造于南宋，初为竹管制也，名曰突火枪，用大竹，内填火药、子窠，子窠以砒霜等物制为，然后可喷火和烟，若向敌人，可熏人耳。声闻百五十步。突火枪发时之出物，不含丸弹或暴物，谓人无甚大之利，而两军战用突火，忽有大逆而来之声、烟火，战时仍有阻、威、逼退敌进之用也。- 元时乃改铜铁制，故用之金部之铳之名。于元末明初时与火筒、铳筒等为射，火器之泛称。在前明时渐变出两种。一曰在铳后可入木柄以持之，另曰需架架上之大本。火铳- 蒙古军征西域时，传入泰西。细视其类，备有多式。手持之铳曰手铳，为单人毙敌之用。崩城之铳曰碗口铳，以其形大似碗口尔。碗口铳为后世火炮之祖也。七星连珠手铳- 明季以来，泰西诸国制铳青出于蓝，益火绳、望山之器，其效倍于初，精准更甚，上可落飞鸟，下可击走兽。俗呼称鸟铳。传至中土，匠多仿制。- 满清入中原，攻城陷阵多操此物，及平，遂废藏。然满人骑射起家，固重之。- 初，铳式乃燧发出弹，须火引，临战诸不便，屡有哑火，故逊于西制。- 道光十五年，西人德莱赛制德莱赛撞针火铳，射速越燧发者，启定装子药之先，普鲁士多用之。\n德莱赛撞针火铳- 道光三十年，西人加特林制加特林手摇连珠铳，入口至满清，人谓格林炮，然手摇力尽，未有风行。- 同年，长毛乱始，满清观其国之将亡，遂重启用之，设厂铸新器，仿西制革器式，以挽颓势。\n\n**今时**\n 一八八三年，西人马克鈊制连珠机枪，无转轮，可自发连射，泰西诸国多装备之。- 一九三六年，美人加兰德制M1式半连珠铳。- 一九四三年，德国制StG44式小铳，为第一支大甲之小铳。大耳冲锋铳中，精准过差也，终使步兵可以一支枪待百战也。然而，及盟军之分析员研究该枪后，谓之「重」与「不得」，一旦故障则弃；当其与坚之地冲后致枪干曲、枪机卡死，且以之反为资弹藏枪托里，但枪托坏者整以枪不用。但有善矣论实出于盟军谓之恶，而非论其失明，亦不可夺之于战场仍得优为之事实。StG44式小铳- 二战后，小铳之坛也。- 四五十年代，捷克斯洛伐克制CZ 25。以色列更完CZ 25，名为乌齐冲锋铳。用新制长短矣，使至几为小铳，冲锋铳复得至沙汰之。冲锋铳介乎小铳与旧者冲锋手铳间，宜此与非步兵用，获警察之重。\nCZ 25式冲锋铳\n乌齐冲锋铳- 一九五一年，苏联备矣AK-47式小铳，是第一支为用制备之小铳。与第二次世界大战时之步枪比，枪干短、促短，宜较近之。其用参自M1式半连珠铳之长行程气动式自动原理。AK-47式小铳- 一九五六年，美人斯通纳制AR-15式小铳。柯尔特公司更完AR-15，名为M16式小铳，与苏联AK-47相抗。\nAR-15式小铳\nM16式小铳- 一九八九年，中土制95式小铳，侧寰宇小铳之名流。又以95式小铳为基，制95式机关铳。\n95式小铳\n95式机关铳\n\n**据**\n早期火铳之科普 date=2020-10-20", "ground_label": "zhcn_classical"}
{"text": "西安市，故长安城也。自周迄唐，历为京都，塔寺宫观遍布。宋明以降，为关西首府，故称西安。城门并鼓楼、钟楼今犹存，皆胜迹也。\n\n**沿革**\n五代以降不复都关西，仍为首府。明始称西安府。民国初废府制，存长安县。\n民国十七年始割长安县城为西安市，越二年废。后以西北兵事，筹建西京，卒无果。日本侵华，中原诸省继陷，民多迁入关，居长安尚仁路，商事复盛。卅三年复置市，四年升院辖。\n既属中华人民共和国，属西北区，一九五四年废大区，复为陕西省治，领长安等县，为今制。\n二〇一七年，省计始营西咸新区，在市西郊，以连咸阳市也。\n\n**政区**\n西安市行政区划图\n市领十一区二县，治未央区。\n十一区：未央、新城、莲湖、碑林、雁塔、灞桥、长安、临潼、阎良、高陵、鄠邑。\n二县：蓝田、周至县\nXian-12-Schnellbahnhof-2012-gje.jpg\nXian-Terrakotta-Armee-Pit3-06-2012-gje.jpg\nXian-Grosse Moschee-10-2012-gje.jpg\nXian-Wildganspagode-Moenche-26-2012-gje.jpg\nXian-Stadtmauer-18-2012-gje.jpg\nXian-14-Bruecke-Neubauten-2012-gje.jpg\nXian-Markt-08-2012-gje.jpg\nXian-30-Abendessen-Bedienung-2012-gje.jpg\n\n**它典**\n  西安市政府 date=2019-04-07", "ground_label": "zhcn_classical"}
{"text": "雨水，正月中。天一生水，春始属木，然生木者必水也，故立春后继之雨水，且东风既解冻，则散而为雨水矣。\n恰逢孟春时节，盖始于公历二月十八日至二十日间。日处黄经三百三十度。\n\n**候**\n 獭祭鱼︰獭一名水狗，贼鱼者也；祭鱼，取鱼以祭天也；所谓豺獭之报本，岁始而鱼上游，则獭初取以祭。徐氏曰：「獭祭圆铺，圆者，水象也；豺祭方铺，方者，金象也。」- 原为鸿雁来，《元史志》改为候雁北︰雁，知时之鸟，热归塞北，寒来江南，沙漠乃其居也；孟春阳气既达，候雁自彭蠡而北矣。- 草木萌动︰天地之气交而为泰，故草木萌生发动矣。\n\n**前后节气**\n立春→雨水→惊蛰\n\n**据**\n 《七十二候考》，清·曹仁虎著- 《月令七十二候集解》，元·吴澄著", "ground_label": "zhcn_classical"}
{"text": "惊蛰，《夏小正》曰：「正月启蛰。」言发蛰也，万物出乎震，震为雷，故曰惊蛰。是蛰虫惊而出走矣。\n恰逢仲春时节，盖始于公历三月五至七日间。日处黄经三百四十五度。\n\n**候**\n桃始华\n*桃始华︰桃，果名，花色红，是月始开。\n*食庚鸣︰。庚，亦作鹒，黄鹂也。《诗》所谓「有鸣仓庚」是也。《章龟经》曰︰「仓，清也；庚，新也。感春阳清新之气而初出，故名。」其名最多︰《诗》曰「黄鸟」，齐人谓之「搏黍」，又谓之「黄袍」，僧家谓之「金衣公子」，其色鵹黑而黄，又名鵹黄，谚曰︰「黄栗畱黄莺」，莺儿皆一种也。\n*鹰化为鸠︰鹰，蛰鸟也，鹞鹯之属；鸠，即今之布谷。《章龟经》曰：「仲春之时，林木茂盛，又喙尚柔，不能捕鸟，瞪目忍饥，如痴而化，故名曰鸤鸠。」《王制》曰：「鸠化为鹰，秋时也。」此言鹰化为鸠，春时也。以生育肃杀气盛，故鸷鸟感之而变耳。孔氏曰：「化者，反归旧形之谓。」故鹰化为鸠，鸠复化为鹰，如田鼠化为𫛪，则𫛪又化为田鼠；若「腐草为萤」，「雉为蜃」，「爵为蛤」，皆不言化，是不再复本形者也。 \n\n**谚**\n台湾：二月初二弹雷、稻仔卡重过秤锤。指二月初二春雷响，寓是年节气正常，风调雨顺，为丰收之年。\n\n**前后节气**\n雨水→惊蛰→春分\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "燧人氏，古之三皇，有巢氏之子。 风姓，讳允婼，华夏族。燧人钻火，教人熟食，立国曰燧明，为后世奉为「火祖」，号燧皇。立一百一十年，崩，子伏羲嗣。\n\n**引据**\n《风俗通义·皇霸篇》\n*《礼纬·含文嘉》\n分类:先三代本纪\n分类:华夏神话", "ground_label": "zhcn_classical"}
{"text": "春分时日照概况，其时昼夜相长\n春分，二月中。分者，半也；此当九十日之半，故谓之分，秋同义；夏冬不言分者，盖天地间二气而已。方氏曰：「阳生于子，终于午，至卯而中分，故春为阳中。」而仲月之节为春分，正阴阳适中，故昼夜无长短云。\n恰逢仲春时节，盖始于公历三月二十至二十一日间。日处黄经零度。\n其时，日直射赤道，后日直射点续向北移，故春分亦曰升分。天下昼夜等长（见晨昏蒙影），无极昼极夜现象。后，北半球昼渐长夜渐短，南半球夜渐长昼渐短，北极带始极昼，其域渐大；南极带极昼终，极夜始，其域渐大。\n\n**候**\n玄鸟至︰玄鸟，燕也，高诱曰：「春分而来，秋分而去也。」\n*雷乃发声︰阴阳相薄为雷，至此，四阳渐盛，犹有阴焉，则相薄乃发声矣；乃者，《韵会》曰：「象气出之难也。」注疏曰：「发，犹出也。」\n*始电︰电，阳光也；四阳盛长，值气泄时而光生焉。故《历解》曰：「凡声，阳也；光，亦阳也。《易》曰：「雷电合而章。」《公羊传》又曰：「电者，雷光。」是也，徐氏曰：「雷阳，电阴。」非也。盖盛夏无雷之时，电亦有之，可见矣。 \n\n**前后节气**\n惊蛰→春分→清明\n\n**兼查**\n地球公转\n*昼夜平分点\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "谷雨，三月中。自雨水后，土膏脉动，今又雨其谷于水也。雨读作去声，如「雨我公田」之雨，盖谷以此时播种，自上而下也。故《说文》云：雨本去声。今风雨之雨在上声，雨下之雨在去声也。\n恰逢季春时节，盖始于公历四月十九至二十一日间。日处黄经三十度。\n\n**候**\n萍始生︰萍，水草也，与水相萍，故曰萍；漂流随风，故又曰漂。《历解》曰：「萍，阴物，静以承阳也。」\n*鸣鸠扶其羽︰鸠，即鹰所化者，布谷也；拂，过击也。《本草》云：「拂羽飞而翼拍，其身气使然也。」盖当三月之时，趋农急矣，鸠乃追逐而鸣，鼓羽直刺上飞，故俗称布谷。\n*戴胜降于桑︰戴胜，一名戴鵀。《尔雅》注曰：「头上有胜毛，此时恒在于桑。」盖蚕将生之候矣；言降者，重之，若天而下，亦气使之然也。 \n\n**前后节气**\n清明→谷雨→立夏\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "立夏，四月节。立字解见春；夏，假也，物至此时皆假大也。\n恰逢孟夏时节，盖始于公历五月五至七日间。日处黄经四十五度。\n\n**候**\n蝼蝈鸣︰蝼蝈，小虫，生穴土中，好夜出，今人谓之土狗是也，一名蝼蛄，一名硕鼠，一名螜 ，各地方言之不同也。《淮南子》曰：「蝼蝈鸣，丘螾出。」阴气始而二物应之。《夏小正》「三月螜则鸣」是也。且有五能，不能成一技：飞不能过屋，缘不能穷木，泅不能渡谷，穴不能复身，走不能先人，故《说文》称鼫为五技之鼠。《古今注》又以蝼名鼫鼠可知。《埤雅》《本草》俱以为臭虫。陆德明、郑康成以为蛙，皆非也。\n*蚯蚓出︰蚯蚓，即地龙也。《历解》曰：「阴而屈者，乘阳而伸见也。」\n*王瓜生︰《图经》云：王瓜处处有之，生平野、田宅及墙垣，叶似栝楼，乌药，圆无丫缺，有毛如刺，蔓生，五月开黄花，花下结子如弹丸，生青熟赤，根似葛，细而多糁，又名土瓜，一名落鸦瓜，今药中所用也。《礼记》郑玄注曰：「即萆挈。」《本草》作菝葜。\n\n**前后节气**\n谷雨→立夏→小满\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "小满，四月中。小满者，物至于此，小得盈满。\n恰逢孟夏时节，盖始于公历五月二十至二十二日间。日处黄经六十度。\n\n**候**\n苦菜秀︰《埤雅》以荼为苦菜。《毛诗》曰：「谁谓荼苦？」是也。鲍氏曰：「感火之气而苦味成。」《尔雅》曰：「不荣而实者谓之秀，荣而不实者谓之英，」此苦莱宜言英也。蔡邕《月令》以谓苦荬菜。非。\n*靡草死︰郑康成、鲍景翔皆云：靡草，葶苈之属。《礼记》注曰：「草之枝叶而靡细者。」方氏曰：「凡物感阳而生者，则强而立；感阴而生者，则柔而靡。」谓之靡草，则至阴之所生也，故不胜至阳而死。\n*原为小暑至，后《金史志》改麦秋至。《月令》麦秋至，在四月；小暑至，在五月。小满为四月之中气，故易之。︰秋者，百谷成熟之时，此于时虽夏，于麦则秋，故云麦秋也。 \n\n**谚**\n中国山西寿阳：小满前后，安瓜点豆。\n\n**前后节气**\n立夏→小满→芒种\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "芒种，五月节。谓有芒之种，谷可稼种矣。\n恰逢仲夏时节，盖始于公历六月五至七日间。日处黄经七十五度。\n\n**候**\n螳螂生︰螳螂，草虫也，饮风食露，感一阴之气而生，能捕蝉而食，故又名杀虫；曰天马，言其飞捷如马也；曰斧虫，以前二足如斧也；尚名不一，各随其地而称之；深秋生子于林木间，一壳百子，至此时，则破壳而出，药中桑螵蛸是也。\n*鵙始鸣︰鵙，百劳也，《本草》作博劳。朱子《孟》注曰：「博劳，恶声之鸟，盖枭类也。」曹子建《恶鸟论》：百劳以五月鸣，其声鵙鵙然，故以之立名，似俗称浊温。故《埤雅》禽经注云：百劳不能翱翔，直飞而已。《毛诗》曰：「七月鸣鵙。」盖周七月，夏五月也。\n*反舌无声︰诸书以为百舌鸟，以其能反复其舌，故名。特注疏以为暇𪃸麻。盖蛙属之舌尖向内，故名之。今辨其非者，以其此时正鸣，不知失考也。《易通卦验》、《丹铅余录》俱即名为虾𪃸麻，无声，若以五月正鸣，殊不知初旬见形后，形亦藏矣。陈氏曰：螳螂、鵙皆阴类，感微阴而或生或鸣；反舌感阳而发，遇微阴而无声也。\n\n**前后节气**\n小满→芒种→夏至\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "夏至，五月中。《韵会》曰：「夏，假也。至，极也。」万物于此，皆假大而至极也。\n恰逢仲夏时节，盖始于公历六月二十一至二十二日间。日处黄经九十度。\n北半球日影短至，日至长，夜至短，示盛夏之至。\n其时，日直射至北回归线，后，日直射点始南移。\n\n**候**\n鹿角解︰鹿形小，山兽也，属阳，角支向前，与黄牛一同；糜，形大，泽兽也，属阴，角支向后，与水牛一同。夏至一阴生，感阴气而鹿角解。解，角退落也；冬至一阳生，糜感阳气而角解矣，是夏至阳之极，冬至阴之极也。\n*蜩始鸣︰蜩，蝉之大而黑色者，蜣螂脱壳而成，雄者能鸣，雌者无声，今俗称知了是也。按蝉乃总名，鸣于夏者曰蜩，即庄子云「蟪蛄不知春秋者」是也。盖蟪蛄夏蝉，故不知春秋；鸣于秋者曰寒蜩，即楚辞所谓寒螀也。故《风土记》曰：蟪蛄鸣朝。寒螀鸣夕。今秋初夕阳之际，小而绿色声急疾者，俗称都了是也。故《埤雅》各释其义。然此物生于盛阳，感阴而鸣。\n*半夏生︰半夏，药名，居夏之半而生，故名。 \n\n**前后节气**\n芒种→夏至→小暑\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "小暑，六月节。《说文》曰：「暑，热也。」就热之中，分为大小：月初为小，月中为大。今则热气犹小也。\n恰逢季夏时节，盖始于公历七月六至八日间。日处黄经一百零五度。\n\n**候**\n温风至︰至，极也，温热之风，至此而极矣。\n*蟋蟀居壁︰一名蛩，一名蜻蛚，即今之促织也。《礼记》注曰：「生土中，此时羽翼稍成，居穴之壁，至七月则远飞而在野矣。」盖肃杀之气，初生则在穴，感之深则在野而斗。\n*原为鹰乃学习，《元史志》改之为鹰始挚。︰挚，搏击也。应氏曰：「杀气未肃。」鸷猛之鸟，始习于击，迎杀气也。 \n\n**谚**\n小暑小禾黄\n*小暑吃芒果\n*小暑温暾大暑热\n*小暑过，一日热三分\n*小暑南风，大暑旱\n*小暑打雷，大暑破圩\n*小暑惊东风，大暑惊红霞\n*六月初一，一雷压九台，无雷便是台\n\n**古籍**\n隋唐五代卷/卷二十一/时序部六/夏上/《礼》曰：「小暑之日，温风至，后五日蟋蟀居壁，后五日鹰乃学习。」\n*月令七十二候集解：「六月节……暑，热也，就热之中分为大小，月初为小，月中为大，今则热气犹小也。」\n*黄历：「斗指辛为小暑，斯时天气已热，尚未达至极点，故名。」\n*群芳谱：「暑气至此尚未极也」\n*二十四节令歌：「小暑不算热，大暑三伏天」(注︰二十四节令歌全文请阅节气。)\n\n**前后节气**\n夏至→小暑→大暑\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "大暑，六月中，解见小暑。\n恰逢季夏时节，盖始于公历七月二十二至二十四日间。日处黄经一百二十度。\n\n**候**\n腐草为萤︰曰丹良、曰丹鸟、曰夜光、曰宵烛，皆萤之别名。离明之极则幽阴，至微之物亦化而为明也。《毛诗》曰：「熠耀宵行」，另一种也，形如米虫，尾亦有火，不言化者，不复原形，解见前。\n*土润溽暑︰溽，湿也，土之气润，故蒸郁而为湿暑，俗称龌龊热是也。\n*大雨时行︰前候湿暑之气蒸郁，今候则大雨时行以退暑也。 \n\n**前后节气**\n小暑 → 大暑 → 立秋\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "立秋 ，七月节。立字解见春。秋，挚也，物于此而揫敛也。\n恰逢孟秋时节，盖始于公历八月七至九日间。日处黄经一百三十五度。\n\n**候**\n凉风至︰西方凄清之风曰凉风，温变而凉气始肃也。《周语》曰：火见而清风戒寒是也。\n*白露降︰大雨之后，清凉风来，而天气下降，茫茫而白者，尚未凝珠，故曰白露降，示秋金之白色也。\n*寒蝉鸣︰寒蝉，《尔雅》曰：寒螀，蝉小而青紫者。马氏曰：「物生于暑者，其声变之矣。」 \n\n**前后节气**\n大暑 → 立秋 → 处暑\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "处暑，七月中。处，止也，暑气至此而止矣。\n恰逢孟秋时节，盖始于公历八月二十二至二十四日间。日处黄经一百五十度。\n\n**候**\n鹰乃祭鸟︰鹰，义禽也，秋令属金，五行为义，金气肃杀，鹰感其气，始捕击诸鸟，然必先祭之，犹人饮食，祭先代为之者也；不击有胎之禽，故谓之义。\n*天地始肃︰秋者，阴之始，故曰天地始肃。\n*禾乃登︰禾者，谷连藁秸之总名，又稻秫菰粱之属，皆禾也，成熟曰登。 \n\n**前后节气**\n立秋 → 处暑 → 白露\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "小雪，十月中，雨下而为寒气所薄，故凝而为雪；小者，未盛之辞。\n恰逢孟冬时节，盖始于公历十一月二十二至二十三日间。日处黄经二百四十度。\n\n**候**\n虹藏不见︰《礼记》注曰：「阴阳气交而为虹。」此时阴阳极乎辨，故虹伏；虹非有质而曰藏，亦言其气之下伏耳。\n*天气上腾地气下降\n*闭塞而成冬︰天地变而各正其位，不交则不通，不通则闭塞，而时之所以为冬也。 \n\n**前后节气**\n立冬 → 小雪 → 大雪\n\n**据**\n《七十二候考》，清·曹仁虎著\n*《月令七十二候集解》，元·吴澄著", "ground_label": "zhcn_classical"}
{"text": "一江秋水图，明蓝瑛绘，今藏美国普林斯顿大学美术馆\n秋\n秋，四时也。《尔雅》曰︰「秋为旻天」，旻，犹愍也。愍万物凋落。\n于中国，秋始于立秋，终于立冬。于欧美，始于秋分，终于冬至。于南半球，秋临三至五月。\n\n**别称**\n 高秋（秋高气爽之意） - 素秋・白秋（五行中秋即金亦即白） - 白帝（掌秋之神） - 金秋（秋即为金；丰收、植物之色） - 三秋（孟秋、仲秋、季秋） - 九秋（秋之九十天，约三月） \n\n**节气**\n 立秋 - 日处黄经一百三十五度，八月七至九日交节- 处暑 - 日处黄经一百五十度，八月廿二至廿四日交节- 白露 - 日处黄经一百六十五度，九月七至九日交节- 秋分 - 日处黄经一百八十度，九月廿三至廿四日交节- 寒露 - 日处黄经一百九十五度，十月八至九日交节- 霜降 - 日处黄经二百一十度，十月廿三至廿四日交节\n\n**节日**\n 八月十五：中秋节- 九月九：重阳节\n\n**时文**\n 宋欧阳修《醉翁亭记》曰︰「野芳发而幽香，佳木秀而繁阴，风霜高洁，水落而石出者，山间之四时也。」- 元张养浩《拟四季归田乐》曰︰「秋，黄云亘郊野，农力今有功。兹乃民之天，治理根其中。我虽未及粒，已觉饥肠充。田头父老过，击壤今岁丰。自愧无寸积，坐享雍熙风。秋成既如彼，况对菊与枫。气澄天宇高，心寂尘累空。木落山献体，波缩沙留踪。遐兴何悠悠，迅景恖恖。俯仰田舍底，或能保初终。」", "ground_label": "zhcn_classical"}
{"text": "伪中国语者，日人之文体也。其悉用汉字，而斥假名，以其形甚似汉文，故称伪中国语也。然其虽盛于当世之网络，亦非今人之所为也。厥俶乎中世，迨兹已数百年矣，见称候文也。", "ground_label": "zhcn_classical"}
{"text": "包子，笼饼也，旧曰馒头、蛮头，吴语因之。北语则转以无馅者为馒首，有馅者曰包子。《七修类稿》载：「馒头本名蛮头，蛮地以人头祭神，诸葛之征孟获，命以面包肉为人头以祭，谓之『蛮头』，今讹而为馒头也。」西晋束皙《饼赋》「曼头」即包子。或谓《礼记》「牢丸」亦包子，陆游非之，谓为向壁。\n分类:小食", "ground_label": "zhcn_classical"}
{"text": "贾逵，宋将，真定藁城人。大中祥符三年生。隶拱圣为卒，至殿前班副都知，换西染院副使。从狄青征侬智高，战于归仁驿。既陈，青誓众曰：「不待令而举者斩！」时左将孙节战死，逵为右将军先锋将，私念所部兵数困易衄，兵法先据高者胜，苟复待命而贼乘胜先登，吾事去矣。即日引军趋山。既定，贼至，逵麾众驰下，仗剑大呼，断贼为二。贼首尾不相救，遂溃。逵诣青请罪，青拊其背劳谢之。青入邕州，青使逵入括公私遗坠，逵不肯。秦山木多，而多西夏人入之。逵以轻兵至秦山采木，羌酋至，欲分胜。逵射三发，三发皆中之，羌酋即拜下风也。逵官至建武军节度使、殿前都指挥使。元丰元年薨，年六十九。赠侍中，谥曰武恪。\n\n**引据**\n《宋史·贾逵传》\n分类:宋列传", "ground_label": "zhcn_classical"}
{"text": "秦惠文王，又作惠王，嬴姓，赵氏，讳驷，秦孝公之子，战国时秦君。\n\n**传**\n\n**车裂商君**\n孝公六年生。惠文王为太子时，尝犯禁条。时人或违新法，法令不行。商君曰：「法之不行，自于贵戚。君必欲行法，先于太子。太子不可黥，黥其傅师。」故是，令乃行矣，秦愈盛，而得罪于太子焉。及孝公薨，太子即位，每念被罚之事而怒也。时商君威重，人皆知商君之法，王颇忌鞅，公子虔等亦言商君将反，于是，王以商君车裂，并族其家。王乃固其位。\n\n**东进攻魏**\n王之位既固，乃继父之志，东进以攻魏。惠文王八年，秦大良造公孙衍破魏军于雕阴，魏以河西地予秦。九年，秦兵之攻魏，取河东之汾阳、皮氏、焦、曲沃。明年以胜复攻魏，取魏蒲阳。魏受秦军之数攻，又追割上郡十五县与秦。自此，秦尽吞魏河西之地，又于河东立攻伐之基也。\n\n**灭蜀败楚**\n十三年，王效山东六国，亦自号王，改明年为后元元年。后元七年，魏、赵、韩、燕、楚五国共攻秦，王使庶长樗里疾破魏、赵、韩于修鱼，斩首八万，且挡东兵之攻也。而西之义渠又破秦于李帛。九年，王以司马错之策攻蜀，破蜀于葭萌关，遂灭蜀。十二年，遣张仪赴楚，阴行反间，诱楚绝于齐。又以计激楚怀王，诱楚伐秦，使秦破楚于丹阳，得楚地汉中。遂解楚谓秦与巴蜀之患，楚乃不振。\n\n**伐取义渠**\n义渠者，匈奴之别种，雄于西北。惠文王七年，义渠内乱，秦以庶长操平义渠，义渠遂弱。十一年，秦置县于义渠，义渠乃称臣。后元十年，秦取义渠二十五城，遂得良牧之地也。\n\n**病薨**\n后元十四年，惠文王薨，年四十六，葬咸阳北原。近世所谓周文王陵者，实乃惠文王之公陵也。\n\n**为政**\n除异己，立相分权。\n*开疆拓土，壮大实力。秦惠文王北扫义渠，西平巴蜀，东出函谷，南下商于。\n*慧眼识珠、任贤用能、甄拔人才。其用公子华、异母弟公子疾等秦人，亦用外籍能臣。如公孙衍、张仪、司马错、魏章等魏人皆为惠文王所用。\n\n**宗室**\n\n**父**\n秦孝公\n\n**弟**\n樗里疾\n*公子华\n\n**妻妾子女**\n王后：惠文后\n**子：秦武王\n*王后：宣太后\n**子：秦昭襄王\n不知母者之子女：\n*庶长子：公子壮\n*女：燕易王后\n\n**引据**\n《史记·卷五·秦本纪第五》\n*《战国策·秦策》\n分类:秦本纪", "ground_label": "zhcn_classical"}
{"text": "秦德公，嬴姓，秦氏，讳嘉，秦宁公次子，秦武公之弟，秦出公之兄，春秋时秦君。\n\n**传**\n\n**嗣位**\n宁公六年生。宁公有子三，与鲁姬子生长子武公、次子德公，与他姬生少子出公。\n十二年，宁公薨，大庶长弗忌、威垒、三父废武公，立出公。\n出公六年，三父等共谋遣刺出公，复立武公为君。\n武公二十年，武公薨。武公即薨，群臣不立其子公子白，乃立德公为君。德公立，以公子白封于平阳。\n\n**梁芮朝贡**\n德公元年，德公始居于雍城大郑宫，并用牺三百祀上帝于鄜畤，卜居雍。德公之子孙饮马于河。是年，梁君、芮君皆来朝。\n\n**立伏日**\n二年，德公命于历法设伏日，并立祀伏之祠。遂有六月三伏之说。\n故，既入伏，干思避暑热也。时人以热毒生蛊，用犬血可禳之。于是德公命杀狗，将其体悬于城之四门，以辟邪之。\n是年，德公薨，年三十四。德公有子三，皆相继为国君，长子宣公，中子成公，少子穆公。\n\n**为政**\n祭祀天地\n*迁都雍城\n*确立伏日\n\n**宗室**\n\n**父母**\n父：秦宁公\n*母：鲁姬子\n\n**兄弟**\n长兄：秦武公，秦德公同母兄\n**子：公子白，未立，封于平阳\n*三弟：秦出公，秦德公异母弟\n\n**子**\n长子：秦宣公\n*次子：秦成公\n*三子：秦穆公\n\n**引据**\n《史记·卷五·秦本纪第五》\n分类:秦本纪", "ground_label": "zhcn_classical"}
{"text": "兵部者，旧官署也，列诸六部其一。掌武官选用并军籍、兵械、军令之事。俶乎三国时魏之五兵制，两汉尚书之职不涉军务，曹魏始置中、外、骑、别、都五尚书，并驾部、车部、库部诸曹。其至隋时而始合兵部，以尚书为主官，侍郎为次官。迨及清季，历代相袭，然权责不尽相同。\n宋、辽、金、元兵部皆不辖兵政。自明兵部尚书号为「本兵」，权甚重，是以凡武卫官军选授简练，均为其掌。清时兵部仅理武职、处分、监禁、军籍、兵械、驿站之务，而弗涉兵权。\n及光绪卅二年，兵部既废，改设陆军部。\n分类:中华史", "ground_label": "zhcn_classical"}
{"text": "九九六，工制也，谓巳初上直朝九时也，亥初下直晚九时也，六日一憩。按中国工律，日作八句钟、周作四十四句钟者，过之骫法。然自五八同城事觉，效尤亦多，不得其禁，致民怨四起。己亥年二月二十日二〇一九年三月二十六日，有编程师设专案「九九六下人，加护房中鬼」于开源码库，噪一时。\n人谓逾时勤动之风，东亚最甚，而中国工巧诸公司为尤。昔甲午年二〇一四年，阿里巴巴某工，夜请孕假交接，次日死之，坐宫外孕也，过劳隐忍，犹恐岁杪之花红或缺。网民论之，谓病在工制。越二年，五八同城宣行九九六，网民抗论其执行长姚劲波网志之下。未几，公司以工忙自解，然记者访焉，则员工受之既久，虽其法未载诸典章，而口谕者有之矣。又京东者，电商也，其副总何刚以九九六勉在职者。时会萧索，物议谓此裁员、减薪之变耳，公司乃称「不强制」。戊戌年腊月初四二〇一九年元月九日，有赞年会公告九九六，为报界让。其后，风宪侦之，竟论无罪。\n至开源码库案起，中土骚然。士夫噪于网途按|知乎、新浪微博、微信，官府议诸报界按|人民日报、半月谈、经济日报，拟排抵其制。然己亥年三月初五二〇一九年四月九日，溘传「中土浏览器，码库之案已不得览」。是月初七西历是月十一日，马云直播，迳谓「九九六，福报也。我躬亦何止此哉，直零零七矣。尔莫肆言法律。工薪、股券，岂法之恩，实吾为汝德也」云。云斯言，愤恚兆民。而码库一案，附者弥多，今四海云涌，聚讼不绝，然尚不乏以中美商战，谓呼噪者以名利故，滋扰国计，而宵小视之者。\n于圣经旧约之中，耶和华亦设安息日(sabbatum)，以免九九六制之害。\n\n**又**\n开源码库维权案\n*八小时工日\n\n**据**\n存日=2019-04-05\n*全国人民代表大会常务委员会. 中华人民共和国劳动法. 维基文库\n*存日=2019-04-05\n*存日=2019-03-31\n*存日=2019-04-05\n*存日=2019-04-05\n*dead-url=no- 耶和华通过在十诫中设立安息日来防止九九六制\n*基督教对九九六工作制的反对： 嗐，你们这些富足人哪，应当哭泣，号啕，因为将有苦难临到你们身上。\n\n**佐文**\n  「九九六下人，加护房中鬼」之案于开源码库文言-  「九九六下人，加护房中鬼」之页\n分类:中华人民共和国纪事", "ground_label": "zhcn_classical"}
{"text": "武姜，姜姓，名失考，申伯之女也。郑武公之妻，庄公之母也。平王十年，郑武公娶于申，以武公谥武，故称武姜。\n\n**事**\n厥生庄公及共叔段。庄公寤生，以惊姜氏，故名曰寤生，遂恶之。独宠少子段，多纵之，亟欲立之，而武公弗许。\n及庄公即位，为之请制，公以制为岩邑而不与。又为之请京，许之，谓京城太叔。而后以段数僭越，公伐之于鄢地，太叔奔共。\n遂置武姜于城颍，并誓曰:「不及黄泉，无相见也」，即而悔之。颍考叔闻之，而有献于公。公亦赐之食，然食舍肉，公问其故，对曰:「小人有母，皆尝小人之食矣，未尝君之羹，请以遗之。」公曰:「尔有母遗，繄我独无！」对曰:「君何患焉?若撅地及泉，隧而相见，其谁曰不然?」公从之，遂为母子和好如初。\n\n**据**\n分类:周列传", "ground_label": "zhcn_classical"}
{"text": "吴之前君太伯者，后稷之苗裔也。古公之长子也。有弟吴仲并季历二人。\n\n**事**\n殷季，其弟季历娶妻太任氏，生子昌。古公知昌有圣瑞，故欲传国及之，太伯、吴仲望风知指，知古公欲以国传之。古公病，二人托采药之名于衡山，遂之蛮荆，衣夷狄之服，断发文身，以示不用。及古公卒，太伯、吴仲归而赴丧，毕，还之。以其甚贤，国民君而事之，自号为勾吴。或曰：「何据而为勾吴?」太伯曰：「吾以伯长居国绝嗣者也，其当有封者吴仲也，故自号勾吴，匪其方乎？」荆人义之，归者千有余家，是以立为吴。\n\n**据**\n分类:吴王世家", "ground_label": "zhcn_classical"}
{"text": "徐乐吾，善命理1886_1949。光绪十二年三月初三申时生，是年三月初二清明，四月初二亥时立夏。其自评曰「年六十二丁亥，冲命，火又为泄克，寿元至是而终，如六十一岁未死，及至六十三岁戊子，不能延至六十四之己丑岁，以戊子年申子辰乃大水局故。」而乐吾先生之生平不得考，此文作于徐先生五十岁时。一九四九年，卒，年六十三。韦千里先生作文曰：「乐吾先生，以心疾不治死戊运戊子，年六十三。」足证徐先生自评之信。\n\n**文作**\n《造化元钥》，即《穷通宝鉴》\n*《命理寻源》\n*《命理杂格》\n*《命理一得》\n*《子平一得》\n*《子平粹言》\n*《命学新义》\n*《滴天髓补注》\n*《滴天髓征义》\n*《宝鉴例悉录》\n*《子平真诠评注》\n*《古今名人命鉴》\n*《子平四言集腋》\n*《乐吾随笔》\n分类:中华民国列传", "ground_label": "zhcn_classical"}
{"text": "苏禄者，东南亚古国也。雍正四年，苏禄国王毋汉未母拉律林遣使奉表，贡方物。五年六月，贡使至京，贡珍珠、玳瑁、花布、金头牙萨白幼洋布、苏山竹布、燕窝、龙头、花刀、夹花标枪、满花番刀、藤席、猿十二种。赐宴赉赏，颁敕谕一道，令使臣赍回。定期五年一贡，贡道由福建。十一年六月，国王奉表谢恩，并奏：「伊祖东王于明永乐间入朝，归至德州病故。帝命有司营葬，勒碑墓道，谥曰『恭定』，留妻妾傔从十人守墓。毕三年丧，遣归。今事隔三百余年，所有坟墓及其子孙存留周恤之处，恳请修理给复。」礼臣议覆：「苏禄国东王巴都噶叭哈答殁，长子都马含归国袭封。次子安都禄，三子温哈喇，留居守茔，其子孙以祖名分为安、温二姓，应如所请。饬查王墓所有神道享亭、牌坊，修理整饬，于安、温二姓中各遴一人给顶戴奉祀。著为例。」帝允之。乾隆五年八月，苏禄国王麻喊味呵禀𦛨宁遣番丁护送遭风商人回内地。八年，贡使马明光奏请三年后复修朝贡，帝命仍遵雍正五年所定五年一贡之例。十九年，苏禄国王麻喊味安柔律噒遣使贡方物，并贡国土一包，请以户口人丁编入中国图籍。帝谕：「苏禄国倾心向化，其国之土地人民即在统御照临之内，毋庸复行赍送图册。」二十八年，国王遣使贡方物。自后遂不复至。\n苏禄本巫来由番族，悍勇善斗。西班牙既据吕宋，欲以苏禄为属国，苏禄不从，西人以兵攻之，为所败。独慕义中国，累世朝贡不绝。其国小，有巉岩之岭，其极南为石崎山、犀角屿、珠池，因岛环绕。海内有珍珠，土人与华商市易，大者利数十倍。此外土产则苏木、豆蔻、降香、藤条、荜茇、鹦鹉之类。户口繁多。地硗瘠，食不足，常籴于别岛。土人奉回教。与婆罗洲芒佳瑟民结为海盗云。\n分类:东南亚史", "ground_label": "zhcn_classical"}
{"text": "王夫之者，字而农，衡阳人，明末清初哲学家。张献忠陷衡州，夫之匿南岳，贼执其父以为质。夫之自引刀遍刺肢体，舁往易父。贼见其重创，免之，与父俱归。明王驻桂林，大学士瞿式耜荐之，授行人。时国势阽危，诸臣仍日相水火。夫之说严起恒救金堡等，又三劾王化澄，化澄欲杀之。闻母病，间道归。明亡，益自韬晦。归衡阳之石船山，筑土室曰观生居，晨夕杜门，学者称船山先生。\n所著书三百二十卷，其著录于四库者，曰周易稗疏、考异，尚书稗疏，诗稗疏、考异，春秋稗疏。存目者，曰尚书引义、春秋家说。夫之论学，以汉儒为门户，以宋五子为堂奥。其所作大学衍、中庸衍，皆力辟致良知之说，以羽翼朱子。于张子正蒙一书，尤有神契，谓张子之学，上承孔、孟，而以布衣贞隐，无巨公资其羽翼；其道之行，曾不逮邵康节，是以不百年而异说兴。夫之乃究观天人之故，推本阴阳法像之原，就正蒙精绎而畅衍之，与自著思问录二篇，皆本隐之显，原始要终，炳然如揭日月。至其扶树道教，辨上蔡、象山、姚江之误，或疑其言稍过，然议论精严，粹然皆轨于正也。康熙十八年，吴三桂僭号于衡州，有以劝进表相属者，夫之曰：「亡国遗臣，所欠一死耳，今安用此不祥之人哉！」遂逃入深山，作祓禊赋以示意。三桂平，大吏闻而嘉之，嘱郡守餽粟帛，请见，夫之以疾辞。未几，卒，葬大乐山之高节里，自题墓碣曰「明遗臣王某之墓」。", "ground_label": "zhcn_classical"}
{"text": "黄道周像\n黄道周，字幼平，漳浦人。明朝大臣也。生于万历十三年，天启二年进士。改庶吉士，授编修，为经筵展书官。故事，必膝行前，道周独否，魏忠贤目摄之。未几，内艰归。\n崇祯二年起故官，进右中允。三疏救故相钱龙锡，降调，龙锡得减死。五年正月方候补，遘疾求去。濒行，上疏曰：\n臣自幼学《易》，以天道为准。上下载籍二千四百年，考其治乱，百不失一。陛下御极之元年，正当《师》之上九，其爻云：「大君有命，开国承家，小人勿用。」陛下思贤才不遽得，惩小人不易绝，盖陛下有大君之实，而小人怀干命之心。臣入都以来，所见诸大臣皆无远猷，动寻苛细，治朝宁者以督责为要谈，治边疆者以姑息为上策。序仁义道德，则以为迂昧而不经；奉刀笔簿书，则以为通达而知务。一切磨勘，则葛藤终年；一意不调，而株连四起。陛下欲整顿纪纲，斥攘外患，诸臣用之以滋章法令，摧折缙绅；陛下欲剔弊防奸，惩一警百，诸臣用之以借题修隙，敛怨市权。且外廷诸臣敢诳陛下者，必不在拘挛守文之士，而在权力谬巧之人；内廷诸臣敢诳陛下者，必不在锥刀泉布之微，而在阿柄神丛之大。惟陛下超然省览，旁稽载籍，自古迄今，决无数米量薪，可成远大之猷，吹毛数睫，可奏三五之治者。彼小人见事，智每短于事前，言每多于事后。不救凌围，而谓凌城必不可筑；不理岛民，而谓岛众必不可用；兵逃于久顿，而谓乱生于无兵；饷糜于漏邑，而谓功销于无饷。乱视荧听，浸淫相欺，驯至极坏，不可复挽，臣窃危之。自二年以来，以察去弊，而弊愈多；以威创顽，而威滋殚。是亦反申、商以归周、孔，捐苛细以崇惇大之时矣。\n帝不怿，摘「葛藤」、「株连」数语，令具陈。道周上言曰：\n迩年诸臣所目营心计，无一实为朝廷者。其用人行事，不过推求报复而已。自前岁春月以后，盛谈边疆，实非为陛下边疆，乃为逆珰而翻边疆也；去岁春月以后，盛言科场，实非为陛下科场，乃为仇隙而翻科场也。此非所谓「葛藤」、「株连」乎？自古外患未弭，则大臣一心以忧外患；小人未退，则大臣一心以忧小人。今独以遗君父，而大臣自处于催科比较之末。行事而事失，则曰事不可为；用人而人失，则曰人不足用。此臣所谓舛也。三十年来，酿成门户之祸，今又取缙绅稍有器识者，举网投阱，即缓急安得一士之用乎！凡绝饵而去者，必非鱼；恋栈而来者，必非骏马。以利禄豢士，则所豢者必嗜利之臣；以箠楚驱人，则就驱者必驽骀之骨。今诸臣之才具心术，陛下其知之矣。知其为小人而又以小人矫之，则小人之焰益张；知其为君子而更以小人参之，则君子之功不立。天下总此人才，不在廊庙则在林薮。臣所知识者有马如蛟、毛羽健、任赞化，所闻习者有惠世扬、李邦华，在仕籍者有徐良彦、曾樱、朱大典、陆梦龙、邹嘉生，皆卓荦骏伟，使当一面，必有可观。\n语皆刺大学士周延儒、温体仁，帝益不怿，斥为民。\n九年用荐召，复故官。明年闰月，久旱修省，道周上言：「近者中外斋宿，为百姓请命，而五日内系两尚书，未闻有人申一疏者。安望其戡乱除凶，赞平明之治乎？陛下焦劳于上，小民展转于下，而诸臣括囊其间，稍有人心，宜不至此。」又上疏曰：「陛下宽仁弘宥，有身任重寄至七八载罔效、拥权自若者。积渐以来，国无是非，朝无枉直，中外臣工率茍且图事，诚可痛愤。然其视听一系于上。上急催科则下急贿赂；上乐锲核，则下乐巉险；上喜告讦，则下喜诬陷。当此南北交讧，奈何与市井细民，申勃谿之谈，修睚眦之隙乎。」时体仁方招奸人构东林、复社之狱，故道周及之。\n旋进右谕德，掌司经局，疏辞。因言己有三罪、四耻、七不如。三罪、四耻，以自责。七不如者，谓「品行高峻，卓绝伦表，不如刘宗周；至性奇情，无愧纯孝，不如倪元璐；湛深大虑，远见深计，不如魏呈润；犯言敢谏，清裁绝俗，不如詹尔选、吴执御；志尚高雅，博学多通，不如华亭布衣陈继儒、龙溪举人张燮；至圜土累系之臣，朴心纯行，不如李汝璨、傅朝佑；文章意气，坎坷磊落，不如钱谦益、郑鄤。」鄤方被杖母大诟，帝得疏骇异，责以颠倒是非。道周疏辩，语复营护鄤。帝怒，严旨切责。\n道周以文章风节高天下，严冷方刚，不谐流俗。公卿多畏而忌之，乃藉不如鄤语为口实。其冬，择东宫讲官。体仁已罢，张至发当国，摈道周不与。其同官项煜、杨廷麟不平，上疏推让道周。至发言：「鄤杖母，明旨煌煌，道周自谓不如，安可为元良辅导。」道周遂移疾乞休，不许。\n十一年二月，帝御经筵。刑部尚书郑三俊方下吏，讲官黄景昉救之，帝未许。而帝适追论旧讲官姚希孟尝请漕储全折以为非。道周听未审，谓帝将宽三俊念希孟也，因言：「故辅臣文震孟一生蹇直，未蒙帷盖恩。天下士，生如三俊，殁如震孟、希孟，求其影似，未可多得。」帝以所对失实，责令回奏。再奏再诘，至三奏乃已。凡道周所建白，未尝得一俞旨，道周顾言不已。\n六月，廷推阁臣。道周已充日讲官，迁少詹事，得与名。帝不用，用杨嗣昌等五人。道周乃草三疏，一劾嗣昌，一劾陈新甲，一劾辽抚方一藻，同日上之。其劾嗣昌，谓：\n天下无无父之子，亦无不臣之子。卫开方不省其亲，管仲至比之豭狗；李定不丧继母，宋世共指为人枭。今遂有不持两服，坐司马堂如杨嗣昌者。宣大督臣卢象升以父殡在途，搥心饮血，请就近推补，乃忽有并推在籍守制之旨。夫守制者可推，则闻丧者可不去；闻丧者可不去，则为子者可不父，为臣者可不子。即使人才甚乏，奈何使不忠不孝者连苞引蘗，种其不祥以秽天下乎？嗣昌在事二年，张网溢地之谈，款市乐天之说，才智亦可睹矣，更起一不祥之人，与之表里。陛下孝治天下，缙绅家庭小小勃谿，犹以法治之，而冒丧斁伦，独谓无禁，臣窃以为不可也。\n其论新甲，言：\n其守制不终，走邪径，托捷足。天下即甚无才，未宜假借及此。古有忠臣孝子无济于艰难者，决未有不忠不孝而可进乎功名道德之门者也。臣二十躬耕，手足胼胝，以养二人。四十余削籍，徒步荷担二千里，不解屝屦。今虽逾五十，非有妻子之奉，婢仆之累。天下即无人，臣愿解清华，出管锁钥，何必使被棘负涂者，祓不祥以玷王化哉！\n其论一藻，则力诋和议之非。帝疑道周以不用怨望，而「缙绅」、「勃谿」语，欲为郑鄤脱罪，下吏部行谴。嗣昌因上言：「鄤杖母，禽兽不如。今道周又不如鄤，且其意徒欲庇凶徒，饰前言之谬，立心可知。」因自乞罢免，帝优旨慰之。\n是时，帝忧兵事，谓可属大事者惟嗣昌，破格用之。道周守经，失帝意，及奏对，又不逊。帝怒甚，欲加以重罪，惮其名高，未敢决。会刘同升、赵士春亦劾嗣昌，将予重谴，而部拟道周谴顾轻。嗣昌惧道周轻，则论己者将无已时也，亟购人劾道周者。有刑部主事张若麒谋改兵部，遂阿嗣昌意上疏曰：「臣闻人主之尊，尊无二上；人臣无将，将而必诛。今黄道周及其徒党造作语言，亏损圣德。举古今未有之好语尽出道周，无不可归过于君父。不颁示前日召对始末，背公死党之徒，鼓煽以惑四方，私记以疑后世，掩圣天子正人心息邪说至意，大不便。」帝即传谕廷臣，毋为道周劫持相朋党，凡数百言。贬道周六秩，为江西按察司照磨，而若麒果得兵部。\n久之，江西巡抚解学龙荐所部官，推奖道周备至。故事，但下所司，帝亦不覆阅。而大学士魏照乘恶道周甚，则拟旨责学龙滥荐。帝遂发怒，立削二人籍，逮下刑部狱，责以党邪乱政，并杖八十，究党与。词连编修黄文焕、吏部主事陈天定、工部司务董养河、中书舍人文震亨，并系狱。户部主事叶廷秀、监生涂仲吉救之，亦系狱。尚书李觉斯谳轻，严旨切责，再拟谪戍烟瘴，帝犹以为失出，除觉斯名，移狱镇抚司掠治，乃还刑部狱。逾年，尚书刘泽深等言：「二人罪至永戍止矣，过此惟论死。论死非封疆则贪酷，未有以建言者。道周无封疆贪酷之罪，而有建言蒙戮之名，于道周得矣，非我圣主覆载之量也。陛下所疑者党耳，党者，见诸行事。道周抗疏，只托空言，一二知交相从罢斥，乌睹所谓党，而烦朝廷大法乎？且陛下岂有积恨道周，万一圣意转圜，而臣已论定，悔之何及。」仍以原拟请，乃永戍广西。\n十五年八月，道周戍已经年。一日，帝召五辅臣入文华后殿，手一编从容问曰：「张溥、张采何如人也？」皆对曰：「读书好学人也。」帝曰：「张溥已死，张采小臣，科道官何亟称之？」对曰：「其胸中自有书，科道官以其用未竟而惜之。」帝曰：「亦不免偏。」时延儒自以嗣昌既已前死矣，而己方再入相，欲参用公议，为道周地也，即对曰：「张溥、黄道周皆未免偏，徒以其善学，故人人惜之。」帝默然。德璟曰：「道周前日蒙戍，上恩宽大，独其家贫子幼，其实可悯。」帝微笑，演曰：「其事亲亦极孝。」行甡曰：「道周学无不通，且极清苦。」帝不答，但微笑而已。明日传旨复故官。道周在途疏谢，称学龙、廷秀贤。既还，帝召见道周，道周见帝而泣：「臣不自意今复得见陛下，臣故有犬马之疾。」请假，许之。\n居久之，福王监国，用道周吏部左侍郎。道周不欲出，马士英讽之曰：「人望在公，公不起，欲从史可法拥立潞王耶？」乃不得已趋朝。陈进取九策，拜礼部尚书，协理詹事府事。而朝政日非，大臣相继去国，识者知其将亡矣。明年三月，遣祭告禹陵。濒行，陈进取策，时不能用。甫竣事，南都亡，见唐王聿键于衢州，奉表劝进。王以道周为武英殿大学士。道周学行高，王敬礼之特甚，赐宴。郑芝龙爵通侯，位道周上，众议抑芝龙，文武由是不和。一诸生上书诋道周迂，不可居相位，王知出芝龙意，下督学御史挞之。\n当是时，国势衰，政归郑氏，大帅恃恩观望，不肯一出关募兵。道周请自往江西图恢复。以七月启行，所至远近响应，得义旅九千余人，由广信出衢州。十二月进至婺源，遇清兵。战败，被执至江宁，幽别室中，囚服著书。临刑，过东华门，坐不起，曰：「此与高皇帝陵寝近，可死矣。」监刑者从之。幕下士中书赖雍、蔡绍谨，兵部主事赵士超等皆死。", "ground_label": "zhcn_classical"}
{"text": "阿盟察知川普之加萨计划诚为实行，埃及遂发动外交攻势，冀获诸国支助，以推展由阿拉伯主导、资助之加萨重建之策，冀使巴人得留其土，安其性命。图为巴人十一日行于以军空袭后之加萨境，残垣断壁，悲惨可悯。（美联社）\n\n美总统川普前日议迁加萨逾二百万巴人于埃及、约旦等邻国，且由美接管加萨，化为滨海游憩胜地，以解以巴武装组织哈玛斯于彼地之战祸。埃及消息人士云，若驱逐巴人之策尚列川普谈判之议程，则总统塞西必不应其访美之邀。是时，阿盟诸国亦察知川普之志非虚，埃及乃急发外交之谋，欲集阿拉伯诸国之力，共成重建之举，以阻川普所倡不受阿盟欢迎之策。\n\n埃及总统府前日称，川普二月一日与塞西通电，邀其访白宫，然赴期未定。路透社十二日报，两名埃及安全部门人士言，惟「驱逐巴人离加萨走廊」之议尚存川普谈判之列，塞西决不与会，免致会谈时立场相左，致成僵局。埃及总统府、外交部皆未即时应答置评之请。\n\n报云，埃及外长阿布德拉提十日与美务卿卢比欧会，论及驱逐之策，阿布德拉提曰：「凡议论，当以埃及所倡加萨重建之策为本。」此策旨在保巴人留其故土，守其合法之权。\n\n《华尔街日报》载，阿盟所以反对川普驱逐巴人之议，盖虑接收难民之国将陷动乱，进而摇动区域政局。亦即，若埃及不能实行其策，则将处于艰困之境。川普十一日被问及巴人何往，答曰：「吾信必于埃及得地安置。」\n\n消息人士云，埃及之策，使巴人留于加萨，设由当地专业人士组成之委员会以理政务；安全则由受阿拉伯诸国训练之巴人负责。今埃及官员正于该地寻求政府与民间之资，拟举募款之会，以资重建之需。此计划预计五年成，分阶段行之，首务恢复基本设施，次则安民之居。\n\n埃及既发外交攻势，冀集阿拉伯诸国之助，以成由其主导、资助之重建之策，借以阻川普不为阿盟所容之加萨计划。\n\n然报言，此策实有难解之处：何以去哈玛斯，或防其搆乱？谁将入安全部队，其力能敌残存武装之徒否？重建加萨需数年，财源何来？又，今之停火能持几何？终之，如何防阿拉伯诸国之资，为无休之战火所耗？消息人士云，彼等亦望得保，使哈玛斯或巴自治政府不得滥用重建之金。\n\n同时，埃及力图区分「巴勒斯坦建国」与「重建加萨」二事。\n\n虽埃及仍言，今当先推重建与管理之策，然后宜定建国之蓝图。此于阿拉伯诸国，实为重大转捩，盖去年诸国屡言，若无明确建国之承诺，则不愿资助加萨重建。于彼等而言，无巴勒斯坦国之立，冲突终不能解，战祸必再燃。\n\n「于阿拉伯世界，彼等察知川普于加萨事，诚为实行，故不得不出替代之策，以转局势。」英国智库「皇家联合军事研究所」（RUSI）国际安全专家海耶尔（H.A. Hellyer）云：「巴勒斯坦建国之题，虽不弃，然不为启动重建之先决条件。」\n\n为缓外界强求接收巴人之舆论，阿拉伯诸国增纳巴勒斯坦难民。约旦国王阿布杜拉二世十一日与川普会，言将纳二百名加萨重病儿童。埃及亦已收容数名病患与伤者。\n\n埃及九日宣布，将于二十七日举行阿拉伯领袖峰会，议巴勒斯坦事。前美助理国务卿沈克（David Schenker）言：「于所有关心加萨之国，关键在协调立场，定其于加萨之行止。」\n\n然多数中东专家皆谓川普之策不切实际，盖巴人惧永被驱逐。或有疑其违国际法者，更忧其或构成种族清洗。\n\n然以色列总理纳坦雅胡（Benjamin Netanyahu）嘉其策，且国防部已令军方拟应急之案，以安置迁离之巴人。亦有支持者谓，川普之策使重建加萨更明确，或促阿拉伯诸国介入，助解安全与财政之难。\n\n美务卿卢比欧（Marco Rubio）十日谴责不从川普之策者，谓：「实言之，中东久矣，徒言而无实行。」\n\n然埃及所倡重建之策，能否为阿拉伯诸国所纳，二十七日之阿拉伯领袖峰会，将为关键。沈克云：「此乃阿拉伯诸国提出己策之良机。」", "ground_label": "zhcn_classical"}
{"text": "香港立法会将于十九日加开大会，复议基本法第二十三条二读辩论。（美联社）\n\n近来，香港政府及立法会全速审议基本法第二十三条立法草案，十九日上午更将加开大会，以复议二读辩论。有港媒析之，此乃当局欲使外国势力措手不及之策，盖诸国议程充牣，若此草案迅速通过，纵欲对港制裁，亦必旷日废时，难以即时应对。且此次加速立法，主导者为律政及保安二局，新闻处官员以「事涉敏感」，多被蒙蔽，不知详情。\n\n《南华早报》十八日独报，自本年一月三十日起，香港政府发布长达百十页之咨询文件，征询各方意见，逾一月有余，终于九日内汇整民众意见万三千余份，并于三月八日公布基本法第二十三条立法草案。\n\n草案公布前夕，数位港府高层与政要正于北京，以香港代表身分出席中国年度「两会」，并会见负责港澳事务之京官，忽传须调整行程，紧急返港，处理基本法相关事宜。\n\n匿名立法会议员言：「甫闻须急收拾行装，以备随时启程，遂与同僚议曰：『确乎？然明日与国务院副总理丁薛祥之会面，将如何？』然无人能明示其事。」\n\n三月六日下午，十名立法会议员即被召回香港，盖因立法会七日将开特别会议，或有议员以为会议终了后仍可返京，故未携行装。据报，当夜飞港航班悉数客满，有官员不得改飞深圳，抵港时已过午夜。\n\n同时，香港特首李家超于北京翌日即缩短原定三日之行程，云已毕诸部会拜会。协助特首决策之行政会议高阶代表，亦面临急返之势，皆被告知须即刻返港，以背书二十三条立法草案。\n\n特别会议于七日下午召开未久，当局即公告草案，定于八日提交立法会，展开六日连日逐条审查，以竣法案一百八十一条之审议，其中至少四项重罪可判终身监禁。此酝酿二十余年之二十三条立法草案，何以猝然急推？众议纷纷。\n\n据消息人士言，港府所以急于通过草案，实为「使外国势力措手不及」，使各方诋毁与抵制之冲击降至最低，并冀以化解当前经济困境，启动疫后复苏。盖诸国议程满盈，任何反制之策，如对港制裁，皆必旷日废时，难以应对。\n\n诸多商界人士亦谓，自二〇二〇年北京制定「港区国安法」生效以来，此城已适应国安立法之体制。然反对者讥之，此重大刑责立法，如此急切，恐损法案审查之质，甚至伤及香港国际声誉。\n\n然李家超去年已誓言，本年必通过二十三条立法草案。小道传言更盛，谓当局期以四月十五日完成立法，盖是日为「全民国家安全教育日」，别具深意。又有消息指出，中国专责港澳事务之要员，近来屡促李家超「速行之」。\n\n消息人士复言，此加速立法之策与草案，由约二十人组成之工作小组专责，主由律政司与保安局担纲。征询意见期间，该小组日夜筛选各方建言，转呈律政司再议。负责政策宣导之新闻处官员，以「事涉敏感」，多不知详，故皆蒙于鼓中。", "ground_label": "zhcn_classical"}
{"text": "苏丹与俄罗斯已就诸务协议，许其于苏丹港建海军基地。（资料照／美联社）\n\n昔者，苏丹与俄罗斯议定，许俄于红海之苏丹港设海军基地，一旦落成，将为苏联解体后，俄国海军首于非洲设置之据点。然以苏丹内政不宁，国际形势迭变，故至今未果。今者，苏丹外长谢里夫言：「已与俄罗斯协议，诸事皆定，共识已成。」是谓莫斯科于扩展其区域军事布局，得罕见之进展。\n\n据路透社报，俄自二〇一七年，即与苏丹议建军事基地于红海要冲苏丹港之南境，时苏丹前总统巴席尔访莫斯科，求俄助其倾危之政权。今者，苏丹外长谢里夫十二日言：「吾等已协定，诸事皆同。」\n\n美联社载，此协约许俄于苏丹港设海军基地，可驻军三百人，并容纳四舰，含核动力舰。苏丹官员言，俄已应其新需，增予武器装备。\n\n昔年，一苏丹高级将领言，俄欲于红海设燃料补给站，以更换弹药。谢里夫曰：「此等设施，不害他国，亦无损苏丹主权。」举邻国吉布地为例，其地已设多国军基地。\n\n然此协约至今未行，实因苏丹内乱频仍。金融时报载，近二年来，苏丹武装部队（SAF）与准军事组织快速支援部队（RSF）争国权，战火不息。俄久与二方通声气，数月来，俄官员更抵军控之战时首都——红海港城苏丹港。\n\n虽俄佣兵集团瓦格纳曾与RSF联兵作战，然去夏俄改策，转助苏丹政府。是时，SAF于战场连胜，局势逆转。军及其盟友将发最后之攻，图取首都喀土穆，前已夺北郊繁盛之地。\n\n此海军基地之约，使俄与埃及、卡达等中东诸国同阵，于关键时刻，可增援苏丹政府军。然RSF仍控国东大部，且有外援。\n\n报言，此基地或为莫斯科海外之战略要冲，可代叙利亚塔尔图斯海军基地，以维其在该区之影响。盖俄之叙盟阿萨德政权倾颓，驻军前景未卜。\n\n自去岁十二月，阿萨德政权既覆，其人遁入俄境，俄欲于苏丹建海军基地之志益笃。昔者，俄藉叙之赫梅敏空军基地与塔尔图斯海军基地为后勤枢纽，以援其于中东、非洲之军事行动，如利比亚、马里、中非共和国。\n\n然近观卫星图，俄已减叙基地驻军，似为撤离预备。叙新政府未明言允留，然知情者言，叙方已索俄交出阿萨德。\n\n叙外长席巴尼十二日言：「吾国正求俄、伊之保证，二国欲于阿萨德去位后，仍保影响。吾已获若干正面讯，然愿其化为明确之政，以安叙民之心。」", "ground_label": "zhcn_classical"}
{"text": "川习会定多议，凡中美贸易、邦交、北韩无核化诸事，咸有共识。（汤森路透）\n\n美总统川普（Donald Trump）八日抵华，展开三日国事访问，九日晨与中国主政者习近平缔结贸易协定，总值逾二千五百三十亿美元（七点六兆台币）。然不独贸易，川普与习近平更就邦交、北韩无核化等事，交换意见，遂成多端共识。\n\n是时，两国所签商业合约及双向投资协议，凡十五，总额逾二千五百三十亿美元，凡波音飞机、大豆、汽车零件等采购，创中美经贸合作之最，亦为世所未有之盛举。\n\n川普于企业家对谈会中演曰：「贸易失衡，非责中国也。孰能咎一国为民利而用他国者？吾所责者，历届政府纵贸易逆差，日以扩大，而无所制也。」\n\n习近平则曰：「中国将益开明透明，以招外国企业，尤欢迎美企参与『一带一路』之计。虽有异同，然利多于害。」\n\n据《新华社》载，两国同意扩大经贸、投资、能源等领域合作，愿以扩大经济合作之蛋糕，解两国关系发展中之问题与纷争。\n\n习近平曰：「经贸合作，乃中美关系之稳定器与压舱石。两国经贸之本，互利共赢也。双方合作，惠于两国与人民。」\n\n是次川习会，定中美关系之调。两国咸认，邦交之利害，关乎两国人民福祉，亦系世界之安宁、稳定、繁荣。合作为两国唯一正道，共赢乃通向佳境之途。\n\n据CNN报，习近平于双边会谈后记者会中言：「两国各异，于数事有异见，实所常有。要者，在善处之。」\n\n又愿搁异求同，曰：「太平洋足容中、美两国。」\n\n至于推进邦交之道，两国同意，持续发挥元首外交之战略引导，加强高层及各级交往，充实四高级对话机制之效，广拓经贸、两军、执法、人文等领域之交流，并于重大国际与地区议题，加强沟通协调。\n\n《新华社》载，双方听取中美外交安全对话、全面经济对话、社会人文对话、执行与网络安全对话四高级对话机制双方领衔人之汇报，并就深化各领域合作，提出指导性意见。\n\n习近平强调：「四高级对话机制之设，乃吾与川普海湖庄园会晤时所定之战略决策，于两国关系之发展，具重要支撑之功。」\n\n又，台湾问题，为中美关系中最要、最敏感之核心，亦关邦交之政治基础。习近平愿美方恪守一个中国原则，勿使大局受扰。川普则明确应曰：「美政府将坚持一个中国政策。」\n\n川习会之要点，复在共维国际核不扩散体系，重申致力于实现全面、可核查、不可逆之无核化目标，不承认北韩为核国。\n\n据BBC报，中国为平壤最主要经济来源，川普谓，于北韩无核化之问题，中国可「简易速决」。习近平则曰：「两国将继续努力，全面落实联合国对北韩之制裁。」\n\n两国强调，藉对话谈判，于北韩无核化目标，有共同愿景，并致力维护北韩之和平与稳定。\n\n中国外交部副长郑泽光言：「双方重申两军关系之重要，愿扩大各层级交往与对话。中方欢迎美防长马蒂斯明年上半访华，美方亦欢迎中方高级军方代表团明年下半访美。双方同意举办年内首届两军联合参谋部对话、人道救援减灾联合实兵演练与研讨交流。」\n\n又，川习二人表支持维护南海和平稳定，支持依公认国际法，尤1982年《联合国海洋法公约》，以友好谈判协商，和平解决争端，支持以对话管控争议。两国亦支持维护各国依国际法所享之航行与飞越自由，同意于海洋环保等领域，展开更多对话与合作。\n\n终，双方就加强网络安全、追逃追赃、遣返非法移民、禁毒等领域合作，达成共识。并愿共同努力，促进中美双向留学，推进教育、科技、文化、卫生等领域合作。\n\n中国允行「优秀美国学生短期留学中国计划」，未来四年，向美提供一万学分生奖学金名额。双方亦欢迎每年于两国举办「中美青年创客大赛」，并于两国新设若干「中美青年创客交流中心」。", "ground_label": "zhcn_classical"}
{"text": "美总统川普与中国国家主席习近平，壬寅年九日同现北京之人民大会堂。（汤森路透）\n\n川普总统（Donald Trump）八日始行亚洲之役，抵中国，受北京高礼相待。其人亦以「高配合」报之于习氏之盛迎。美联社（AP）谓：二人皆戒媒体，九日记者会，俱不纳问，避难题以全其貌。\n\n习氏素不愿与媒体多接，故历来访华之美总统，罕有受记者质问者。前总统欧巴马（Barack Obama）二〇一四年来华，习氏仅「略应」一中国官媒记者之问。时有美记欲问京师是否将宽记者签证之制，习氏拒答，但曰：「凡诸媒体，皆当尊中国之法。」\n\n川普此行中国，与中外记者几乎无交。于他场签约仪式，亦不纳问。是日，中企与美商团订多项协议，购喷射机、大豆及诸物资。\n\n自登极以来，川普因「俄罗斯门」为本国媒体所穷追，素对记者无善言，更指媒体为「美国人民之敌」。加之近时枪击案频仍，而川普主拥枪，遂复为舆论焦点。较之川普常与媒体隔空相讥，习氏则几不纳问。\n\n京师独立政论家章立凡（音译）曰：二人于媒体皆极警觉，「恐遇难题，致遭羞辱。」\n\n为护习氏之誉，京师于电视转播川普赴人民大会堂阅兵之际，闭网路即时论坛之留言。中国社群平台新浪微博，唯见《人民日报》之报导，余多被「筛」，仅存数十则赞誉，或直接封闭留言功能。\n\n经「自由微博」还原留言原貌，被删者有讽京师交通异常顺畅之语，及问川普能否上推特之言。此「自由微博」者，专察中国网审之机构也。\n\n章立凡谓：京师之审查，实见其「无自信」，「若果有自信，何故对民言批评如此惶惶？」", "ground_label": "zhcn_classical"}
{"text": "印度海军现役基洛级潜舰「辛杜格霍斯号」。（图取自美海军）\n\n《塔新社》传，近年致力军备进展之印度，其海军高层告诸媒体，拟将麾下一艘前苏联所造、服役已三十二年之基洛级柴电潜舰，疑以赠予邻国缅甸，使彼国海军创立以来首得潜舰。\n\n此舰名曰「辛杜维尔号」（INS Sindhuvir），于二月间始由印度斯坦造船厂（Hindustan Shipyard）竣事除锈改装。印度高层言，舰体诸物已备，惟缺人员与系统之训，随时可移交缅甸。\n\n印度拟将苏联制基洛级潜舰转售缅甸，据源——https://t.co/64ksClvImZ #GoogleAlerts\n\n— khalid jamil kirmani (@KhalidKirmani) 四月七日，二〇二〇年\n\n然此转售之举，原厂俄罗斯国防出口公司（Rosoboronexport）迄今未置可否；印度亦未明言缅甸购价几何，或以租借之式，移此舰于邻国海军。\n\n辛杜维尔号者，印度基洛级第四舰，由前苏联北德文斯克造船厂（Sevmash）所造。其于一九八八年八月编入服役，至今未替，母港驻孟买。\n\n潜航排水量三千零七十六吨，舰长约七十二点六公尺，最高速潜航可达十七节。潜行作战半径六百四十公里，可容五十三员官兵登舰。武备有五十三型鱼雷、三M-五十四「口径」潜射飞弹，及九K三十四便携式防空飞弹。\n\n印度海军现有同级潜舰十艘，惟九号舰「辛杜拉克沙克号」（INS Sindhurakshak）已除役。此舰因二〇一三年重大爆炸，沉没于孟买，虽捞起，损伤过重，遂决不修，于二〇一七年以演习靶舰击沉。\n\n面对舰队老迈，俄国原厂近亦提出「三加三」之策，以总价十八至二十亿美元（约新台币五百四十一至六百零一亿元），助印度升级三艘旧舰，并移交三艘新版俄海军基洛级潜舰，以补印度海军战力之缺。\n\n俄国向印度提供三艘翻修基洛级潜舰 https://t.co/oRtg2LIgUQ\n\n— The Diplomat (@Diplomat_APAC) 四月四日，二〇二〇年", "ground_label": "zhcn_classical"}
{"text": "百元美钞者，面额一百美元之纸币也。（pixabay）\n\n今之最大面额纸币，其患最深，宜最先汰之。\n\n以美利坚合众国言之，最大面额者，五十与百元美钞也。最简者，效加拿大之法，自二○○○年始，渐次废一千加元纸币；或法新加坡，自二一四年始，逐渐停用一万星币纸钞；瑞典亦于二○一三年起，淘汰一千克朗纸币。美可径止印新百元与五十美元纸钞，并令金融机构收旧钞，送还央行，以换以销。历时既久，大额纸币于货币供给中，自渐减为小数。\n\n附言：或有智者问曰：此过渡期间，大额纸钞岂不因供给不足，而价腾贵乎？盖央行不复印新钞，以维其价与面额等，若然，如古兹曼之流毒贩黑道，或因持现金而获巨利。然此虑无之，盖持大钞者，尤忧政府索其资料，如入银行必通报，甚或惧其钞票被宣为无效。故实则大钞不涨价，反或需折价售之。\n\n渐次淘汰大钞，可历数十年，亦有速法。如政府定一期限，明令作废。持钞者可于期前，往民间银行或政府机关换他币。赴联邦机构换钞，或于某额度内免费，额外则收手续费；民间银行亦可酌收费，以偿文件作业、辨伪、安保等事，其费上限，可由律令定之。政府亦当与外国央行协作，使持钞者于国外亦可换币；外人持现金来美换币，须配合万美元以上主动申报之入关规定。\n\n换币期限，宜先定之。为免空谈，姑设两年内可于民间银行兑换，更长者（如七年内），可往各区央行分行换之。此法实乃标准货币改制之策：初则便于众人，然时日愈久，则愈烦，需行更远，填更多表，揭更多情，尤以换巨额者为甚。\n\n昔欧元区诸国，易旧币（如德马克、法法郎、义里拉）为新欧元，可为此淘汰计划之参据。然如第六章所言，政府于淘汰纸币时，对携巨额大钞者，无论欲换小钞或电子货币，皆可更严求其详情，盖其志在废纸币，非仅易新币，故不必忧损新币之需求，可更强力执法。\n\n面额较小之纸币，可无限期流通，如转换前二十年。至末期，可斟酌行之，然吾主张：令小钞亦并入电子货币，或新铸五、十美元硬币。如此，携藏万美元以上，将非易事。\n\n尽换小钞为硬币，所以使替代难也。虽仅汰大钞，已大有益。百万美元之百元美钞，重约十公斤，叠之高百零九公分，可纳于大购物袋；若以二十元钞，则重五倍；若以十元，则重百公斤，高近十一公尺，点数、验真、处理、储存，皆费倍增。虽可用小钞代之，然重体皆增，藏处亦贵。若终皆换硬币，则重体非纸币可比矣。然若规划谨慎，硬币于日常交易不觉不便，然若欲大规模运输或匿藏，则大为艰难。\n\n未来倚赖硬币之思，源自古中国。昔者硬币以铁及他重贱金属铸，非真金白银，故人速纳纸币。若他日经济大衰，央行或被迫短期内行严厉负利率，则硬币点数储存之成本，必远逾今日。虽行必要之负利率，亦不惧民转现金。吾推测，若限最大面额为十美元，则央行于常时行负三％之利率，亦不致引资金由国库券遁入现金；甚至负利率之幅可更广，唯时日稍短。若有必要，亦可他策以增囤币成本，如再存入机构收手续费，或（极端时）更复杂之法，详见第十章。纸币既减，虽更少更不便，民亦速能接受。\n\n须知今之主流私人支付工具，已提供小额交易之准匿名机制，如预付卡。当现金渐废，尤当加力防其成大额资金匿名转移之途径；实则诸国政府已留意之。\n\n终之，或问：纸币既不为正式经济所纳，何以制罪犯相用百元美钞交易乎？虽或仍有此习，然如书中数处所言，若此替代媒介不能购日常之物与服务，则其流动与价值必急降。故忧罪犯仍用百元钞者，无足惧。明言之，百元钞若无大折，彼辈亦不愿用之。彼时百元钞，将愈不便，愈难处。纵有市，亦速边缘化。\n\n**作者简介  \n肯尼斯．罗格夫 KENNETH S. ROGOFF**", "ground_label": "zhcn_classical"}
{"text": "摩纳哥亲王亚伯特二世患肺炎，确诊。（汤森路透）\n\n欧洲之摩纳哥，十九日宣告，国王亚伯特二世（Prince Albert II）染新型冠状病毒肺炎（COVID-19，俗称武汉肺炎）。乃全球首位罹病之元首，然其病不剧，犹能执政务。\n\n三日前，摩纳哥一国务大臣亦确诊。亚伯特二世之前，该国已九人确诊。\n\n摩纳哥处法国之南，惟临地中海，境唯南端与法接壤，余皆被法包围。又为世界第二小之国，土仅二点零二平方公里，民不满四万。", "ground_label": "zhcn_classical"}
{"text": "所谓「居家庇护」者，本谓战时或遇核灾，民当就地避难，待势安而后出也。纽约州之制，则民犹得保日常所需之行止自由。（摄影：李濠仲）\n\n纽约市染新冠肺炎者续增，二十四时内（十九日）确诊者跃至三千六百一十五人（二十二人死亡），致纽约州总确诊逾四千，为全美诸州之冠，且占全美三分之二以上。州长古莫虽谓防疫宜徐图之，然病毒传播过速，十九日州府新令，将企业每日劳力减至百分之五十，复遽降至百分之二十五，纽约州遂入准「居家庇护」之境。民已被告，除急务、购物、户外运动（如慢跑）、遛犬外，尽量居宅，且务与人远距，以避传染（旧金山之法，距六英尺）。\n\n纽约市人稠势急，情状严峻，不足怪也。今疫情最剧者，布鲁克林区，一千零三十例；皇后区九百八十例；曼哈顿九百七十六例；布朗克区四百三十六例；史坦顿岛一百六十五例。住院者五百五十四人，其一百六十九人居重症加护病房。市长白思豪言，纽约须扩大检测，以遏疫情蔓延，然如「得来速」检测点，仍以中、重症者为先，五十岁以下、无确诊接触史之轻症者，惟可居家自隔。\n\n迄今，纽约甘迺迪机场人员、地铁、公车、铁路、学校教职、警察、Amazon职员及纽约职业足球俱乐部（NYCFC）球员，皆有染者。传播途径难追，古莫遂以行政令，命全州企业七十五％员工强制居家。  \n\n所谓「居家庇护」，本谓战时或遇核灾，民当就地避难，待势安而后出也。然无论旧金山三周之「居家庇护」，或纽约令七十五％劳力居家之准「居家庇护」，皆与本意大异。尤民仍保日常所需之行止自由，无交通管制，大众运输与交通未断。州府且明言，不可致「封城」之境，诸城仍维基本运作。", "ground_label": "zhcn_classical"}
{"text": "日本陆上自卫队（美联社）\n\n中国解放军于八月初于台湾周遭举行大规模演习，示威北京具备针对美日于该区之军事基地施袭之能力，致美日同盟警戒日升，军事专家谓，此次演习强调避免台海发生重大军事冲突，并增强琉球群岛防御之力。\n\n中国为反制美国众议院议长裴洛西（Nancy Pelosi）访台，于台湾附近海空举行军演，且向日本经济海域发射弹道飞弹。据日本时报报导，中国军事评论员宋忠平谓，演习之目的在威吓「台独」分子，并警告美日等外力干涉势力。其毕业于解放军火箭军工程大学，谓演习对中国最大之益，在于试验对台军事战略之成效。琉球群岛隶属冲绳县，距台湾仅约十公里，宋忠平警告：「美日若敢军事介入台事，妄图制造两中国，解放军必坚决反制。」\n\n**（延伸阅读：中国专家揭习近平最深恐惧 董尼德：中共不敢攻台只会恐吓****）**\n\n前美国国防部东亚事务资深顾问肖夫（James Schoff）谓，中国最新军演较前数次显见「显著进步」，此次包括飞弹发射及陆、海、空三军协同作战。其谓，虽中国军力日增，然美军仍握技术与实战经验之优势，然总体而言，此次情势凸显避免大规模冲突之必要。\n\n肖夫谓：「余以为中国或有意封锁或完全控制台湾海峡，或欲使美军认知，未来台湾海峡将为美军之禁区。」至于五枚落入日本经济海域之弹道飞弹，乃有意向东京展示中国之目标打击能力，以阻日本允美军使用其在地基地以保台。\n\n日本防卫省区域研究部部长门间里良谓，中国此次军演可称「第四次台海危机」，其范围逾于第三次台海危机。其谓，实弹演习提升「台湾有事，即日本有事」之意识，并指出东京加强琉球群岛防御之必要。\n\n鉴于中国沿海发射飞弹之能，肖夫谓，美军或须于冲绳县及琉球群岛其他地区部署短程或中程飞弹。近来传闻日本政府拟于西南诸岛部署千枚长程飞弹以抗衡中国。\n\n**（延伸阅读：读卖新闻：日本拟扩大部署1000枚长程巡弋飞弹 加强军力反制中国****）**\n\n然肖夫亦谓，其不以为美军应大幅增兵日本以应对任何台湾突发事变，盖华府正研议与日本自卫队整合作战之机动性，「吾等正觇日本国防策略，以其或影响我等决策。」于日本首相岸田文雄推动下，日本政府拟于年底更新国防文书。\n\n门间里良谓，见俄罗斯侵乌陷入苦战，中国或将重新意识侵略台湾之艰难，然其仍以为，北京或于习近平集权之下，于二〇二七年解放军庆祝建军百年之际，图取东沙群岛。", "ground_label": "zhcn_classical"}
